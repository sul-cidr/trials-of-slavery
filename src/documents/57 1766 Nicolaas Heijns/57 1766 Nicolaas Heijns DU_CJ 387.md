---
doc_no: CJ 387
citation: Criminele Process Stukken, 1766, ff. 127-28.
---

# NICOLAAS HEIJNS

**CJ 387** Criminele Process Stukken, 1766, ff. 127-28.

Dictum ter rolle.

Edelachtbare heer en heeren,

Tot verificatie van dit dictum heeft den *ex officio* eijsscher d’ eer u edelachtbare ter kennisse te brengen dat op den 10^e^ der jongst gepasseerde maand Januarij een slaven meijd, in naam Flora van Bengalen, lijfeijgene van den gedaagden burger, Nicolaas Godfried Heijns, bij den eijsscher klagten ingebragt heeft dat even gedagte haar lijfheer kort voor de middag schielijk uijt de kamer, alwaar hij te slaapen gelegen had, zonder dat zij Flora zulks wist, in de kombuijs gekomen wesende, haar niet alleen zonder eenige oorsaak, en slegts onder ’t pretext, op ’t zeggen: Waarom schreeuw je soo! Ik kan niet slaapen!, eerst een paar klappen met de hand gegeven, egter kort daarop, wanneer zij in de kombuijs bij den vuurhaard stond, en den gedaagde voor de tweede maal uijt de kamer bij haar gekomen was, met een ijzere asschop soodanig een gat aan de regter zeijde van ’t hoofd geslagen had, dat het bloed tappelings uijt de g’infligeerde wonde geloopen, en zij door ’t sterk bloeden flaeuw geworden was. Maar dat den gedaagde ook, een kort poosje daarna, voor de derdemaal uijt de kamer gereverteert wesende, getragt had haar nog een tweede slag met dezelfde asschop toe te brengen, dog, door de tusschenkomst van des gedaagden \[*sic*\] zoon Hendrik, onder ’t zeggen dat zij Flora door den ontfangen eersten slag reets sterk bloedde, daarin was verhindert geworden. Omstandiger te zien bij het, *sub littera* A, hiernevens g’annecteerde relaas van de gequetste slavin Flora.

Weshalven den eijsscher raadsaamst heeft g’oordeelt deze meijd naar de ghijzelkamer[^1] te zenden, en dezelve aldaar door een opperchirurgijn uijt ’s edele Compagnies hospitaal te laten verbienden \[*sic*\]. Als wanneer, uijtwijsens de, onder *littera* D, hierbij gevoegde, chirurgicale verklaaring van den tweeden oppermeester bevonden is dat de, door den voorverhaalden slag, aan die slavin toegebragte diepe wonde, ter lengte van ruijm twee vingeren breedte, aan de bovenkant des agterhoofds beens, ter regter zeijde, met ontblooting desselfs beens, verzelt met zwaare bloedinge en kneusinge der ommeleggende deelen, gepenetreert is.

Hebbende den eijsscher daarenboven nog, omme van de waarheijd en toedragt dezer saak, dan wel of het ook met de waarheijd quadreerde, dat den gedaagde die meijd met een asschop den slag toegebragt, en zij dus de wonde ontfangen had, wat nader g’informeert te sijn, de, *sub litteris* B en C hierbij gevoegde, declaratoiren van des gedaagden \[*sic*\] huijsgenooten, die maar allen daarbij present geweest sijn en aan dewelke het best bekent was, ingewonnen; zulks u edelachtbare des gedaagden woede en gramstoorigheijd daaruijt ten klaarsten mede zullen kunnen b’oogen.

Den gedaagde dus de maate der kastijdinge – die volgens onse wetten aan een lijfheer, met de hand, stok of sjambok etc. tegens zijne slaaven wel, maar geensints omme dezelven te mishandelen, ofte ten bloede te quetsen \[*sic*\] met asschoppen, of andere diergelijken instrumenten, toegestaan werd – ten eenemaale te buijten gegaan hebbende, zelfs in soo verre, dat die slag wel een doodwonde had kunnen geven, ten minsten den dood, door een daarbij koomend accident, soo wanneer niet in tijds daarna gezien geworden was, ligtelijk daarop had kunnen volgen, nademaalen het, uijt de wonde gevloeide, bloet quaalijk heeft kunnen gestelpt werden, en ook reets flaeuwtens daarop gevolgt sijn; soo vermeijnt den eijsscher amptshalven tegens den gedaagden, met goed regt, te moogen en moeten concludeeren; soo als:

Concludeert bij dezen, dat den gedaagde, Nicolaas Godfried Heijns, bij definitive vonnisse van u edelachtbare mag werden gecondemneert: in een pecunieele amende van eenhondert rijxdaalers *pro fisco*, en daarenbooven in judicio scherpelijk gereprimendeert te werden, met condemnatie in de kosten; en dat vervolgens de slavenmeijd Flora, ten profijte van den gedaagde, sodaanig publiquelijk zal werden verkogt, dat dezelve nooit ofte ooit wederom in handen van den gedaagden ofte de zijnen kome te vervallen. Ofte tot alzulken anderen fine als u edelachtbare naar regt en billijkeijd zullen vinden te behooren.

\[get.\] J.W. Cloppenburg.

*Exhibitum in judicio*, den 13^e^ Februarij anno 1766.

**CJ 387** Criminele Process Stukken, 1766, ff. 129-31.

Relaas gegeeven, ter requisitie van den heer Independent Fiscaal, Jan Willem Cloppenburg, door den slavin Flora van Bengalen, lijfeijgen van den burger Nicolaas Godfried Heijns, luijdende als volgt:

Dat wanneer de relatante, naar gissing nu wel een maand voorleeden, sonder den netten dag of datum te weeten, op een seekeren morgen, de clocke omtrent thien uuren, ter ordre haarer lijfvrouw om groene amandelen te verkoopen uijtgegaan en daarop, over elf uuren, weederom t’ huijs gekoomen was, der relatante lijfvrouw uijt de voorkamer sig bij haar in het voorhuijs had vervoegt, en de relatante afgevraagt of sij relatante wat verkogt had, op ’twelk door de relatante van neen g’antwoord sijnde, had derselven lijfvrouw haar relatante gelast naar de combuijs te gaan.

Dat middelerwijl de relatante sig in de combuijs bevonden had, derselver lijfheer, dewelke in de voorkamer, sonder dat sij relatante sulx had geweeten, te slaapen geleegen had, schielijk van uijt die kamer gekomen weesende, haar relatante onder het seggen: Waarom schreeuw je soo, ik kan niet slaapen; een klap of drie met de hand toegebragt had.

Dat gemelde der relatante lijfheer sig vervolgens naar de voorkamer terug begeeven hebbende, terwijl sij relatante in de combuijs verbleeven was, denselven kort daarop weederom uijt die kamer in de combuijs sig vervoegt, en de relatante, dewelke, ter praesentie van desselfs lijfheers beijde soons Hendrik en Nicolaas, bij den vuurhaard was staande, met een, daar geleegen hebbende, eijsere aschschop een gat aan de regter seijde van het hoofd geslaagen had; begeevende der relatante lijfheer sig ten tweede maale naar de kamer, dan kort daarop in de combuijs gereverteert sijnde, had denselven de relatante eene tweede slag met de aschschop tragten toe te brengen.

Dat der relatante lijfheer, door desselfs voormelde soon Hendrik, in ’t volbrengen derselve, onder het seggen dat de relatante door het ontfangen van den eersten slag soodanig bloede, verhindert weesende, de relatante vervolgens g’ordonneert had, om de tafel, waarop immiddens door haar relatantes meede slavin Dela het eeten gebragt was, te moeten oppassen, dog de relatante, vermits het bloed uijt de ontfangene wonde tappelings langs haar aangesigt liep, flaauw geworden sijnde, had deselve op de herhaalde bedrijging haarer lijfheer sig naar de kamer begeeven en teegens de post der kamerdeur staan leunen.

Dat de relatante geduurende het eeten in de kamerdeur, voormeld, sijnde blijven staan, terwijl nog al gestadig uijt de wond bleef bloeden, derselver lijfheer naar den eeten meergemelde des relatantes lijfheers soon Hendrik haar relatante ’t haijr afgesneeden, en de wonde met brandewijn uijtgewasschen had, hetwelke egter niet in staat geweest was dat bloed te kunnen stelpen; des de relatante haar beklag diesweegens bij den heer requirant had gedaan.

Niets meer relateerende, geeft de relatante voor reedenen van wetenschap als in den text, met praesentatie hetselve, des vereischt wordende, nader gestand te doen.

Aldus gerelateerd ter secretarije van justitie des Casteels de Goede Hoope, den 30^e^ Januarij 1766, ter praesentie der clerquen Jochem Hendk. Borgwedel en Pieter Caspar Broedersz, als getuijgen, die de minute deeses, beneevens de relatante ende mij, geswoore clercq, meede behoorlijk hebben onderteekent.

’Twelk ik getuijge, \[get.\] L.S. Faber, geswoore clercq.

**CJ 387** Criminele Process Stukken, 1766, ff. 132-34.

Huijden, den 3^e^ Februarij 1766, compareerde voor mij, Lucas Sigismundus Faber, geswooren clercq ter secretarije van justitie deeses gouvernements, praesent de naargemelde getuijgen, de slavin Dela van Bengalen, toebehoorende den burger Nicolaas Godfried Heijns, van competenten ouderdom, dewelke ter requisitie van den heer Independent Fiscaal, Jan Willem Cloppenburg, verklaarde hoe waar is:

Dat der comparante meede slavin Flora van Bengalen, nu wel een maand voorleeden, naar gissing op een seekeren Maandag, sonder egter den datum onthouden te hebben, des morgens om groene amandelen te verkoopen uitgegaan en, de clocque elff uuren, weederom te huijs gekoomen sijnde, deselve in het voorhuijs staande, teegens haar juffrouw, ofte de huijsvrouw van voormelde Heijns, die in de kaamer had geseeten, van den verkoop dier amandelen verslag gedaan had.

Dat der comparante leijffheer, dewelke in die kaamer op de kooij geleegen had, en een weijnig beschonken geweest was, daarop aan het vloeken gegaan sijnde, terwijl voormelde Flora naar de combuijs sig begeeven had, denselven van die kooij opgereesen en meede naar de combuijs gegaan was, als wanneer eevengemelde der comparante leijffheer voormelde Flora, soo als den drumpel dier combuijs deur had betreeden, gevraagt had off sij niet wist dat hij in de kaamer op de kooij had geslaapen.

Dat gedagte Flora daarop van neen sijnde koomen te antwoorden, der comparante leijfheer haar Flora een klap of vier in het aangesigt gegeeven had, dog gemelde slavin sig alsdoen naar den, aan het ander eijnd der combuijs staanden, vuurhaard geretireerd hebbende, had geciteerde der comparante leijffheer een, bij de vuurhaard geleegen hebbende, aschschop opgenoomen en gedagte Flora daar mede een slag aan de regter seijde van het hoofd toegebragt, waarop door gemelde der comparante leijffheer dien slag hervat zijnde, was denselven egter door desselfs soon Hendrik Heijns, dewelke zijn hand gevat had, onder het seggen: Och, vader; daarin verhindert.

Dat der comparante meergemelde leijffheer vervolgens naar de camer gegaan, en aan tafel geseeten sijnde, middelerwijl door de comparante het eeten op de tafel was geset geworden, denselven de slavin Flora uijt de combuijs, om de tafel op te passen, geroepen had, dog gemelde Flora – dewelke, door de ontfangene slag op het hoofd sterk bloede, flaauw geworden sijnde – met het hoofd teegens een der posten leunende gaan staan, sulx meergeciteerde der comparante leijffheer haar Flora gevraagt had, off sij nog een tweede slag wilde hebben, dog deselven daar op neen g’antwoord hebbende, was sij Flora, naar dat der comparante leijffheer gegeeten en voorts sig ter rust begeeven had, door de soon van gemelde der comparante leijffheer, in naame Hendrik, het haaijr van het hoofd weggesneeden, en haare wond met wijn gesuijvert geworden, dan nademaal egter het bloed niet had kunnen gestelpt worden, had seij Flora uijt vrees sig ten huijse uijt en, ten eijnde weegens dit geval klagten te vallen, naar den heer requirant begeeven.

Niets meer verklaarende, geeft de comparante voor reedenen van weetenschap als in den text, met praesentatie hetselven nader gestand te doen.

Aldus gepasseert ter secretarije van justitie des Casteels de Goede Hoop, ter praesentie der clercquen Pieter Caspar Broedersz en Frederik Wilhelm Allemann, als getuigen, die de minute deeses, beneevens de comparante ende mij, geswoore clercq, meede behoorlijk hebben gesubscribeert

’Twelk ik getuige, \[get.\] L.S. Faber, geswoore clercq.

[^1]: A *gijzelkamer* is not a prison cell: *gijzelen* means to keep under arrest for a short period, usually in civil cases (e.g. until a debt has been paid); in effect a place where one was kept under guard (see Diederiks 1992: 30-1). It is not known where this was situated, presumably within the Castle and perhaps close to where the fiscal had his offices.