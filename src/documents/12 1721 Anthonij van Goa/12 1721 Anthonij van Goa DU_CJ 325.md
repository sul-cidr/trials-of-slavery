---
title: ANTHONIJ VAN GOA
citation: CJ 325 Criminele Process Stukken, 1721, ff. 57-64.
---

Vraagpointen \[*sic*\], omme daerop, ter requisitie van den landdrost Jacob Voet, gehoort en g’examineert te worden, den slaav Anthonij van Goa, toebehoorende de burgeresse Beatrix Verweij.

Compareerde voor de ondergeteekende gecommitteerde leeden uijt den edelagtbare Raad van Justitie deses \[*sic*\] gouvernements, den slaaf Anthoni, hier neevens genaamt, dewelke op de onderstaande vrage sodanig heeft g’antwoord als ter zijde van een ieder staat aangeteekent.

Articul 1: Des gevangens naem, geboorteplaats en ouderdom.

Antwoord: Anthoni van Goa, oud naar gissing omtrent de dertig jaaren.

Articul 2: Wiens lijfeijgen hij gedaagde alsnu is?

Antwoord: Beatrix Verweij, thans in de Tijgerbergen woonagtig, toe te behooren.

Articul 3: Hoe lang geleen \[*sic*\] en door wien hij aen deselve vercogt is?

Antwoord: Dat Oberholster hem op zijn vendutie, als zijn geweese baas zijnde, aan de voornoemde Beatrix verkogt heeft, sonder den netten tijt te weeten.

Articul 4: Hoe lange teijt hij gedaagde bij deselve heeft dienst gedaen voor dat d’ eerste maal van haer is g’aufugeert?

Antwoord: Ik geloof twee weeken, maar ik heb een permissie briefje gehad om mijn goed te haalen, ’tgeen berustende was onder de slaven van Jan Jurgen Roos, en van daar ben ik gegaan naar de plaats van Abraham Cloete, die hij van mij geweesene baas gekogt had.

Articul 5: Wanneer sulx geweest is en wat goederen meede genoomen heeft?

Antwoord: Als op ’t voorgaande beantwoorde, en niets mede genomen te hebben als een combaars.

Articul 6: Waer alsdoen naer toegegaan is?

Antwoord: Het laast gebleeven te zijn bij Abraham Cloete.

Articul 7: Hoe lange tijd aldaer en elders verbleeven is?

Antwoord: Dat dien avond, wanneer hij van zijn meesteresse post was afgegaan, eenen nagt heeft geslapen op de post van zijn geweesen meester, de tweede nagt op de post van Abraham Cloete, voornoemt, ende dat daags daaraan de knegt van zijn meesteresse hem van daar is komen haalen.

Articul 8: Wie hem alsdoen van nooddruft voorsien heeft?

Antwoord: Dat hij aan ’t huijs van Oberholster, door de slaven geroepen weesende, de cost heeft gekreegen, en insgelijken voegen ook bij Cloete.

Articul 9: Waer, mitsgaders door wien hij gevangen alsdoen gevangen is?

Antwoord: Door de knegt van zijn meesteresse, opgemeld, en op gemelde post van Abraham Cloete.

Articul 10: Ofte hij t’ huijs komende, straf ontfangen heeft?

Antwoord: Ja.

Articul 11: Wat teijd daeraen van zijn meestresse andermael is opgedrossen?

Antwoord: Agt dagen naar dato.

Articul 12: Weswaarts sig alsdoen begevende en opgehouden heeft?

Antwoord: Direck naar de post van Oberholster, maar die, nog zijn vrouw, hebben mij niet gesien, en ik heb mij boven de plaats van Oberholster in een cloof opgehouden, en des nagts ben ik bij de lijfeijgenen geweest.

Articul 13: Ofte ten dien teijd onder andere niet geweest is op de plaats van zijn genoemde baas Oberholster, digt aen Stellenbosch en ofte deselve aldaer doen was?

Antwoord: Ja, maar dat Oberholster aan de Caab was.

Articul 14: Wie hem gevangen van kost versorgt en hoedanig sig aldaer onthouden heeft?

Antwoord: Door de meijt en jongens verzorgt te zijn geweest en vervolgens zig onthouden als op articul 12 staat vermelt.

Articul 15: Ofte alsdoen aldaer meede niet een slavin is geweest, (soo jae) hoe genoemt?

Antwoord: Ja, en is Jannetie genaamt.

Articul 16: Wie die toebehoorde, mitsgaders ofte hij gevangen aen deselve kennis gehad heeft?

Antwoord: Oberholster, en ’t is mijn eijge vrouw geweest doen ik daar woonde.

Articul 17: Of hij deselve niet gekwest \[*sic*\] heeft?

Antwoord: Ja.

Articul 18: Op wat wijse sulx verrigt heeft?

Antwoord: Die mijt heeft gesweerd: Ik sal geen andere man neemen soo lang als jij leeft, dog wanneer hij gesien heeft dat se bij een andere lag, doe doen mijn hart seer, doe heb ik de jong \[*sic*\] weggestooten, en ik heb haar met een mes in de buijk gestooken.

Articul 19: Waerom sulx gedaen heeft?

Antwoord: Omdat zij bij een andere hield.

Articul 20: Ofte het met intentje is geweest haer dood te maken?

Antwoord: Ja.

Articul 21: Ofte het mes, hem gevangen nu in judicio vertoont, ’tselve mes is waer meede hij de gruweldaat heeft gepleegt?

Antwoord: Ja.

Articul 22: Waar en op wat manier hij gevangen ’tselve kwijt geraakt is?

Antwoord: Ik ben er mede naar de ruijgte toegelopen en, doen ’t volk quam om mijn te vangen, heb ik mijn selfs gequetst en vervolgens ’t mes weggegooijt.

Articul 23: Hoedanig hij gevangen g’apprehendeert en in handen des eijschers geraakt is?

Antwoord: Door Jan en Claas Louw, mitsgaders Jacob Cloete en Jan van Ellewe, vervolgens door Jan Louw en Jacob Cloete aan den eijscher overgelevert te weesen.

Articul 24: Ofte hij gevangen aen die hem wilde vangen geen tegenstand gedaen heeft?

Antwoord: Neen.

Articul 25: Op wat manier sulx sig heeft toe gedraegen?

Antwoord: Ik heb niet \[*sic*\] gedaen.

Articul 26: Ofte hij sig selfs aldoen niet gekwest heeft?

Antwoord: Als op articul 22.

Articul 27: Waerom sulx gedaen heeft?

Antwoord: Ik dagt, ik sal mij selfs ook maar dood steeken, om de straf te ontgaan.

Articul 28: Ofte het met ’tselve mes niet is geweest, daer hij gevangen de meijt meede gegrieft had?

Antwoord: Ja.

Articul 29: Ofte hij gevangen niet voorneemens is geweest aldaer te huijse meerder kwaat te verrigten?

Antwoord: Neen.

Articul 30: Ofte hem gevangen niet bewust is over die misdaat een swaare straf te verdienen?

Antwoord: Ja.

Aldus gevraagt ende geantwoord aan Cabo de Goede Hoop, den 7^e^ Maart 1721.

Deese merken XXX zijn door Anthoni van Goa getrek \[*sic*\].

Als gecommitteerdens, \[get.\] Ns. Heijning, M. Bergstedt.

Mij praesent, \[get.\] Dl. Thibault, secretaris.

Recollement

Compareerde voor de ondergeteekende gecommitteerde leeden uijt den edelagtbare Raad van Justitie deses gouvernements, den slaaf Anthoni van Goa, hiernevens genoemt, denwelken de gedaane vraage met de daarop gegeven antwoorde van woorde tot woorde voorgeleesen zijnde, verklaarde daarbij volkomen te persisteeren, niet begeerende datter iets meer bijgevoegt ofte van gedaan werden sal.

Aldus gedaan, ende in de Nederduijtsche taale, die den gevangen reedelijk verstaat en spreekt, gerecolleert in ’t Casteel de Goede Hoop, den 8^e^ Maart 1721.

Deese merken XXX zijn door Anthoni van Goa getrekt.

Als gecommitteerdens, \[get.\] Ns. Heijning, M. Bergstedt.

Mij praesent, \[get.\] Dl. Thibault, secretaris.