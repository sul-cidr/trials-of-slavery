---
doc_no: CJ 784
citation: Sententiën, 1717-1725, ff. 164-69.
---

# ANTHONIJ VAN GOA

**CJ 784** Sententiën, 1717-1725, ff. 164-69.

Alsoo Anthoni \[*sic*\] van Goa, oud naar gissing dertig jaren, lijfeijgen van de burgeresse Beatrix Verweij,[^1] althans ’s heeren gevangen, buijten pijn of dwang van banden, van ijsers, ofte eenige de minste bedrijging van dien, vrijwillig heeft geconfesseert, en den edelagtbare Raad van Justitie deeses gouvernements evident en ten vollen gebleeken is:

Hoe dat hij gevangen door den burger Jan Oberholster op desselfs publicque vendutie aan de voormelde Beatrix Verweij verkogt zijnde, en aldaar den tijt van omtrend twee maanden zijn dienst gepresteert hebbende, van gezegde zijne lijfvrouw (soo voorgeeft) een permissie briefje heeft verkreegen om zijn goed, hetwelke onder de slaven van den landbouwer Jan Jurgen Roos berustende waaren, vandaar te haalen, alsdoen mede neemende een combaars.

Dat hij gevangen sig vervolgens van daar na zijn geweesene meesters post heeft begeeven, aldaar een nagt geslapen, voorts zig vervoegt op de plaats van den landbouwer Abraham Cloete, beijde omtrent Stellenbosch geleegen, alwaar insgelijx een nagt geslapen heeft en door de slaven aldaar van cost besorgt geweest zijnde, den derden dag naar dat van zijn meesteres was afgegaan, door de knegt van dezelve, van dese laaste post is afgehaalt, na de voornoemde zijne meesteresses plaats gebragt, aldaar over dit agterblijven gecorrigeert wesende, den gevangen sig egter niet heeft ontsien nogte geschroomt, agt dagen naar dato van genoemde zijne meesteresse weg te loopen, en hem te begeeven naar de plaats van zijn geweesene meester, Jan Oberholster, meergemeld, alwaar hij sig daags daaraan in een cloof van ’t gebergte daar omtrent en des nagts bij de lijfeijgenen van dikwijls gemelde Oberholster, die hem van spijs bezorgt hebben, heeft opgehouden, sonder dat Oberholster, die Caabwaarts was gereeden, nogte desselfs huijsvrouw van dit gedoente eenige kennisse hebben gehad.

Dat de slavin van voornoemde Oberholster, Jannetie genaamt, en daar ten huijse wesende, zijn gevangens bijzit (soo voorgeeft), wanneer hij als slaaf mede aldaar woonagtig was, zoude zijn geweest, en hem geswooren hebben dat, soo lang hij gevangen leefde, zij geen ander man soude neemen, dog dat hij ontwaart hebbende dat zij Jannetie bij een andere jonge lag, dezelve van haar heeft weggestooten ende voornoemde slavin Jannetie met een mes, hem in judicio vertoont, een wonde, omtrent drie vinger breed boven de navel in de buijk onder de maag, inwendig vijf vinger breed diep penetreerende, en uijtwendig drie vinger breed lang, heeft toegebragt dat ook het net wel een vierendeel uijt de wonde gehangen heeft, mitsgaders dat het binnenste vlies van ’t panniculum door gestooken was, confesseerende sulx gedaan te hebben met intentie haar om ’t leeven te brengen.

Dat hij gevangen, na dese enorme quetzing geperpetreert te hebben, sig met hetselve mes in de daar omstreeks staande ruijgte heeft begeeven, en wanneer er volk quam om hem gevangen te neemen, hij sig selfs met dat mes ook gequest heeft met voorneemen sig ook van ’t leeven te berooven om alsoo de openbaare punitie over dese gruweldaad te ontgaan. Dat hij gevangen vervolgens het mes van sig weggeworpen hebbende, door de landbouwers Jan en Claas Louw, mitsgaders Jacob Cloete en Jan van Ellewe, gevat en, eindelijk, door voornoemde Cloete en Jan Louw in handen van de justitie overgeleevert.

Alle ’twelke zijnde zaaken van seer groote en pernitieuse gevolgen, die in een land daar de justitie wert geoeffent, geensints mogen gedult, maar ten spiegel en afschrik van alsulke boosaardige creatuuren moeten geweert, en seveerlijk gepunieert werden.

Soo is ’t dat den agtbaren Raad van Justitie, opgemelt, ten dage dienende, gezien ende geresumeert hebbende, den schrijftelijken crimineelen eijsch en conclusie bij den edele landdrost Jacob Voet *nomine officii* teegens den gevangen gedaan ende genoomen, mitgaders gelet op des gevangens eijge libre confessie, in judicio behoorlijk gerecolleert, en tot justificatie van zijnen eijsch daar neevens geproduceert, verder gepondereert alle ’tgeene ter materie eenigsints dienende was en haar edelen Agtbaren deede moveren, doende regt in den naam ende van weegen de hoogmogende Heere Staaten Generaal der vrije Vereenigde Neederlanden, den gevangen hebben gecondemneert, gelijk hem condemneeren bij deeze: omme gebragt te werden ter plaatse daar men alhier gewoon is crimineelen sententie \[*sic*\] te executeeren, en aldaar den scherpregter overgeleevert zijnde, met de strop om de hals onder de galg te pronk gesteld, vervolgens aan een paal gebonden, met roeden op de bloote rugge strengelijk gegeesselt en daarop gebrandmerkt te werden, wijders voor den tijt van twee jaaren in de ketting geklonken zijnde, zijn meesteresse thuijs gezonden te werden, mits deselve betalende de costen en mise van justitie.

Aldus gedaan en gesententieert in ’t Casteel de Goede Hoop, den 27^e^ Maart 1721.

Gepronuntieert en geëxecuteert den 29^e^ daar aan volgende.

\[get.\] M.P. Chavonnes, K.J. Slotsboo, Jan de la Fontaine, A. v. Kervel, Jn. Aldersz, C. Valk, Ns. Heijning, J.T. Rhenius, V. Kleinveld, Fk. Russouw, M. Bergstedt.

Mij present, \[get.\] Dl. Thibault, secretaris.

[^1]: On Beatrix Verweij, an aged widow who lived alone on a frontier farm with her ten slaves, see Schoeman 2004: 232-35.