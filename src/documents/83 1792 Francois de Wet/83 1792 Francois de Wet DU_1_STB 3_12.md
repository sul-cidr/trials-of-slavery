---
doc_no: 1/STB
citation: **3/12** Criminele Verklaringen, 1786-1793, unpaginated.
---

# FRANCOIS DE WET

**1/STB** **3/12** Criminele Verklaringen, 1786-1793, unpaginated.

Relaas gegeeven, ten overstaan van de ondergeteekende gecommitteerde heemraden, d’ edele Pieter Gerhard Wium en Christman Joël Ackerman, ende ter requisitie van den koopman en landdrost alhier de heer Hendrik Lodewijk Bletterman, door ende van weegens David van de Caab, oud naar gissing dertig jaaren, lijfeigen van den oud burger lieutenant, de manhafte Francois de Wet, luijdende hetzelve als volgt:

Dat de slavinne van des relatants lijfheer, in naame Jacomijn, met wien den relatant verkeering houd, na circa vier maanden bij en ter plaatse van de manhafte Johannes de Waal geweest te zijn om het jongste kind van gemelde De Waal te zuijgen, op zeekeren Zondag, omtrent veerthien dagen voor het laatste Nieuw Jaar wijder te huijs gekomen zijnde, des relatants lijfheer gemelde Jacomijn telkens, wanneer zij haar kind, dat des gantschen dag niets anders deede als schreeuwen, van de grond en aan de borst nam zulx was komen te verbieden, zeggende in substantie: Jij moet niet denken dat jij bij De Waal bent om des geheelen dag door met het kind op de schoot te zitten; en dit zeggen een en andermaal, mitsgaders op Dingsdag daaraan herhaald hebbende, gemelde Jacomijn des relatants voormelde lijfheer alstoen had toegevoegd: Bij sieur De Waal heb ik het wel ook altoos iemand gehad om mijn kind op te passen maar nu niemand, zij zal zig nog dood schreeuwen; wanneer des relatants lijfheer hierover toornig geworden het agterpaarden sjambok, in de combuijs hangende, genomen en opgemelde Jacomijn, terwijl deselve het kind op de armen droeg, daar meede verscheijde slagen gegeeven, mitsgaders bij die geleegenheid het kind meede eenige slagen \<insonderheijd twee zigtbare wonden op het voorhoofd\>[^1] toegebragt hebbende; was gemelde des relatants kind, dat bevorens vris \[*sic*\] en gezond is geweest, daarvan dien eigensten Dingsdagnagt overleeden en daags daaraan begraven geworden; bij welke geval tegenwoordig waren geweest de weduwe Jan Theron, een slave jongen van gemelde weduwe Theron met naame Goliad, een, bij des relatants lijfheer woonende, Hottentottin met naame Anna, de meede slaav van des relatants lijfheer, Fortuijn genaamt

Verklarende den relatant wijders dat voor circa drie jaren geleeden, zonder in de preciezen tijd bepaald te willen zijn, bij des relatants lijfheer woonagtig geweest zijnde zeekeren Hottentot, wiens naam den relatant zig niet herinneren kan, denselven, alvorens zijn verbonden tijd te hebben uijtgediend, van daar was weggelopen en, eenigen tijd daarna door de slaven van des relatants lijfheer widers \[*sic*\] opgevangen en t’ huijs gebragt zijnde, denselven met de Venus ziekte behebt te zijn. Dat des relatants lijfheer gemelde Hottentot alstoen had gevraagd waar hij aan die ziekte was gekomen, en ten antwoord gekregen hebbende, van des relatants zuster, de slavinne Stijn, met wien hij altoos verkeering zoude hebben gehouden; des relatants lijfheer daarop terstond met een agtersjambok gemelde slavinne, die reeds ziekelijk, edog altoos gaande en staande, was geweest, in den nademiddag een afrossing had gegeven; wanneer gemelde des relatants zuster terstond na de ontfangene slagen zig te bed begeeven hebbende, alsmeede dien eigensten avond was komen te overlijden; terwijl des relatants lijfheer het lijk dier slavinne uit het woonhuijs, een poos daarna in een buijtenvertrek heevt doen transporteeren, daags daaraan door den relatant, voormelde Fortuijn en nog twee andere meede slaaven, welker namen den relatant zig, weegens de langdanigheid van tijd, zig niet te binnen brengen kan, laten begraven.

Dat den relatant destijds na herwaards op weg geweest zijnde om dit voorgevallene met desselvs zuster den heer requirant ter kennisse te brengen, en tevens over de harde behandeling van gemelde zijnen lijfheer te klagen, den zwager van desselvs lijfheer, Jacobus du Toit genaamt, alstoen met twee paarden den relatant was nagevolgd en hem elders, omtrend des plaats van den burger Charl Theron, agterhaald hebbende, denselven den relatant heevt overgehaald om op een dier paarden te gaan zitten en weder terug naar huijs te rijden, hetgeen den relatant ook heevt gedaan.

Zeggende den relatant dat hij zig te binnen brengende het ongeluk dat nu reeds twee malen zijn famille \[*sic*\] door de strenge behandeling van desselvs lijfheer is overgekoomen, van spijt en verdriet onmogelijk langer onder denselven kan blijven dienen, en daarom den heer requirant ook heevt versogt niet weder na gemelde zijnen lijfheer terug gezonden te mogen worden.

Niets meer relateerende, geevt den relatant voor reedenen van weetenschap als in den text, betuijgende zulx de zuijvere waarheid te zijn.

Aldus gerelateerd ter secretarije aan Stellenbosch, den 10^e^ Januarij 1792.

Dit kruijsmerk X is door den relatant eijgenhandig gesteld.

Als gecommitteerdens, \[get.\] P.G. Wium, C. Joël Ackerman.

Mij praesent, \[get.\] J.P. Faure, secretaris.

**1/STB** **3/12** Criminele Verklaringen, 1786-1793, unpaginated.

Compareerde voor de ondergeteekende gecommitteerde heemraden, d’ edele Johan Bernhard Hoffman en Pieter Gerhard Wium, de Bastaard Hottentottinne Anna, oud na gissing dertig jaren, dewelke, ter requisitie van den koopman en landdrost, de heer Hendrik Lodewijk Bletterman, verklaarde hoe waar is:

Dat voor omtrend drie jaren geleeden, zonder dat de comparante de juisten tijd weet te bepalen, de manhafte Francois de Wet, bij wien de comparante bereids twaalf en meer jaren is woonagtig geweest, met desselvs huisvrouw na Stellenbosch zullende rijden de slavinne van gemelde De Wet, Steijn genaamt, alstoen gaarne heevt willen meede rijden, haar juffrouw haar niet willende meede neemen omdat se reeds vier maanden zwanger was, deselve Stijn daarop azijn met buskruijt en schoorsteenroet tezamen gemengd, had gebruikt om haar vrugt af te drijven, en ziende dat zulx aan het oogmerk niet voldeet, zij voorts, tot dat einde, een en andermaal \<had gedronken en gegeeten\>[^2] een goede quantiteit brandewijn met loog water, rozijnen en slangevel; dat gemelde slavinne hiervan ziek geworden en door haar juffrouw gevraagd zijnde, wat zij manqueerd, zij daarop was komen te anwoorden zulx niet te weeten. Wanneer der comparantes juffrouw genoemde Steijn eenige malen medecijnen ten gebruike gegeeven hebbende, dit nogthans niets heevt geholpen, maar deselve Steijn in tegendeel bij continuatie bleev vomeeren; terwijl meergemelde slavinne Stijn na drie dagen dus onputtelijk geweest te zijn, haar maandstonde zeer zwaar gekreegen hebbende, alstoen tot de comparante in substantie had gezegd: Nu moet ik barsten en sterven; zoals deselve ook nog dien eigensten avond overleeden en daags daaraan begraven geworden was.

Dat de mede slavinne van opgemelde De Wet, in naame Jacomijn, na eenigen tijd aan de Vier en Twintig rivieren bij de zwager van haar lijfheer, Johannes de Waal, geweest te zijn om het kind van hem De Waal te zuijgen op zeekeren Zondag in de laatst gepasseerde maand December weder thuijs gekomen en, onder anderen, eenige dagen daaraan uitgegaan zijnde om elders varkensbladeren te snijden, haar zieke kind t’ huijs laatende; wanneer dat werk verrigt, weeder terug gekomen was, dat kind, hetwelk gedurende het afweesig van de moeder niets anders heevt gedaan als schreeuwen, deerlijk met slagen was komen te mishandelen, zodat zelvs haar man, de slaaf David, haar heevt gevraagd waarom sij dat kind zo sloeg, met bijvoeging: Jij zal het nog dood slaan, en in substantie ten antwoord bekomen hebbende: Dat raakt jou niet!; den comparants baas, voornoemde De Wet, op dat gerugt vanuit het voorhuijs in de combuijs gekomen, meergemelde Jacomijn met een agterpaarden sjambok, terwijl deselve haar kind op de armen droeg, twee á drie slagen over deselve \[*sic*\] armen had toegebragt, wanneer genoemde slavinne haastig na binnen in het voorhuijs gelopen is, door haar lijfheer agtervolgd zijnde, der comparantes juffrouw alstoen tusschenbijde is gekomen en voor deselve een voorspraak was geweest, invoege zij dan ook verder geen slagen heevt ontfangen.

Dat meergemelde Jacomijn dien avond met haar kind, hetwelk toen erger ziek als tevooren was geweest, in een buitenkamer na bed gegaan en den volgende morgen weder opgestaan, mitsgaders in het voorhuijs gekomen zijnde, door deselve ook niet heevt gezegt haar kind slegter te weesen maar in tegendeel, op de vrage van de comparante, hoe haar kind zig bevond, heevt g’antwoord, hetselven dien nagt wel geslapen te hebben, terwijl de slavinne, na verloop van omtrend een uur, andermaal na voorseijde buitenkamer gegaan wesende om het kind te halen en in huijs te brengen, hetselve alstoen op het bed dood leggende had gevonden; zonder dat de comparante aan het lighaam van dat kind iets anders heevt kunnen ontdekken als alleen een klijn schraapje aan het voorhoofd, hetwelke de comparante sustineerd veroorzaakt te zijn door een val die Jacomijn met dat kind heevt gedaan wanneer van haren gedagte lijfheer slagen heevt ontfangen.

Niets meer verklaarende, geevt den comparante voor reedenen van weetenschap als in den text, betuijgende zulx de zuivere waarheid te zijn.

Aldus gepasseert ter secretarije aan Stellenbosch, de 11^e^ Januarij 1792.[^3]

Dit teeken X is door de Bastaard Hottentottin Anna eijgenhandig gesteld.

Als gecommitteerdens, \[get.\] J.B. Hoffman, P.G. Wium.

Mij praesent, \[get.\] J.P. Faure, secretaris.

**1/STB** **3/12** Criminele Verklaringen, 1786-1793, unpaginated.

Compareerde voor de ondergeteekende gecommitteerde heemraden, d’ edele Johan Bernhard Hoffman en Pieter Gerhard Wium, Fortuin van Bengalen, oud na gissing veertig jaren, lijfeijgen van de manhafte Francois de Wet, dewelke, ter requisitie van de koopman en landdrost alhier, de heer Hendrik Lodewijk Bletterman, verklaarde hoe waar is:

Dat den comparant op zeekeren avond, circa drie jaaren geleeden, zonder den precisen tijd te kunnen bepalen, van zijn werk, dien dag elders op het land verrigt, naar ’t huijs gegaan en, in de combuijs gekomen zijnde, met verwondering gezien had dat de slavinne van opgemelde zijnen lijfheer, Stijn genaamt, die des morgens, wanneer den comparant uit het huijs was gegaan vris en gezond was geweest, aldaar in de combuijs dood lag, zonder dat de comparant weet te zeggen hoe of waaraan deselve overleeden is; hebbende den comparant alleen aan de overblijfzels kunnen ontwaren dat deselve kort tevoren veel gevomeert had, en was gemelde slavinne nog dien avond door den comparant, de meede slaav David en nog enige der andere meede slaven van desselvs lijfheer, wiens namen den comparant zig wegens de langdurigheid en tijd niet meer te binnen brengen kan, op ordre van gemelde zijn lijfheer na een buitenvertrek gebragt en des volgenden daags in den morgen begraven geworden.

Dat omtrent veerthien dagen voor het laatste Nieuw Jaar, de slavinne Jacomijn uijtgegaan zijnde om zogenaamde varkensbladeren te halen, haar zuigend kind, dat met haar, kort te vooren, ziek van des comparants lijfheers zwager, de manhafte Johannes de Waal, thuijs was gekoomen, in de combuijs bij de andere slave kinderen agterlatende, hetselve bij continuatie niets heevt gedaan als schreeuwen, wanneer gemelde Jacomijn weeder terug gekeerd weesende, dat kind daarover zodanig heevt gekastijd dat voormelde David. met wien deselve Jacomijn verkeering houd, haar al vragende heevt toegevoegd: Waarom slaat jij het kind zo, jij zult het nog dood slaan; terwijl des relatants voornoemde lijfheer daarop toegekomen, met een gewone sjambok Jacomijn, die haar kind op de armen droeg, drie slagen toegebragt hebbende, deselve daarop na binnen in het voorhuijs was gelopen. Had den comparant daags daaraan, terwijl bezig was een beest te slagten, van de andere zijne meede slaven verstaan, dat het kind van Jacomijn overleeden was, zonder te kunnen zeggen wat van deselvs dood de oorzaak is geweest; zijnde het lijk door David en den comparant dien zelven dag begraven geworden.

Niets meer verklarende, geevt den comparant voor redenen van weetenschap als in den text, betuijgende zulx de zuivere waarheid te zijn.

Dat aldus passeerde ter secretarije van Stellenbosch den 11^e^ Januarij 1792.[^4]

Dit kruijsmerk X is door de slaav Fortuijn eigenhandig gesteld.

Als gecommitteerdens, \[get.\] J.B. Hoffman, P.G. Wium.

Mij praesent, \[get.\] J.P. Faure, secretaris.

[^1]: The phrase between angled brackets was inserted above the line.

[^2]: The phrase between angled brackets was added in the margin.

[^3]: The figure of the date is unclear, but looks like 11 with 13 written over it, or vice versa.

[^4]: This may also be ‘13 Januarij’, see the previous note.