---
title: JURGEN SCHOLTS ET AL.
citation: CJ 786 Sententiën, 1736-1743, ff. 234-241.
---

Nademaal uijt de beantwoorde vraagpointen in de boeijen ofte pijn camer door den houtkapper Jurgen Scholts van Dantsig, oud 26, mitsgaders uijt de vrijwillige confessiën van de meede houtkappers, Willem Brock van Bockholt, oud …[^1], Christoffel Coelmeijer van Paterborn, oud 28 en Christoffel Hoorneft van Roosdorp bij Darmstad, oud 32 jaaren, welke confessiën liber, vrij en buijten pijn ofte dwang van banden, van ijsers, dan wel de minste bedreijging van dien, zijn gerecolleert, alle vier thans ’s heeren gevangens, en andere stucken ten processe gefourneert, evidentelijk is koomen te blijken:

Dat zij gevangens op den 22^e^ der gepasseerde maand Januarij, in de voornagt, met heldere maaneschijn, van haare bescheijdene post, het Paradijs genaamt, volgens afspraak met den anderen genoomen, sijn gegaan naar de schuur der edele Compagnie, in welkers craal den eersten en tweeden gevangens Jurgen Scholts en Willem Brock, ieder met een touw voorsien, over de muur gesprongen sijn om schaapen te steelen en die vervolgens over te geeven aan haar buijten staande mackers, te weeten den derden en vierden gevangens Christoffel Coelmeijer en Christoffel Hoorneft, dewelke, nietteegenstaande door eevengenoemde Willem Brock en Jurgen Scholts overtuijgt worden, en selfs malkanderen over en weer daar meede beschuldigen, mitsgaders hetselve ook uijt andere stucken teegens haarlieden ingewonnen consteert, egter hartnekkig ontkennen bij die craal te sijn blijven staan, ofte daarna gewagt te hebben, voorgeevende den derden gevangen Christoffel Coelmeijer, die op haarlieden post nog sijnde, desselfs touw aan den tweeden gevangen overgegeeven had, dat soo ras als hij bij aannadering van de schuur gedagte Willem Brock hoorde spreeken van aldaar schaapen te gaan steelen, hij sijne mackers verlaaten en naar sijne bescheijdene plaats is te rug geloopen, en den vierden gevangen Christoffel Hoorneft, dog meede teegens de waarheijt, dat soo als meergemelte Willem Brock en Jurgen Scholts in de craal van de schuur sprongen, hij, die onderweegs van haarlieden gehoort en vernoomen had dat zij van meeninge waaren aldaar schaapen te gaan steelen, deselve verlaaten en sig daarvandaan, als daar meede niet willende te doen hebben, te meer dewijl een seer hand had, begeeven heeft, laatende als doen eevengenoemde Christoffel Coelmeijer ter seijde van de craal staan.

Dat de gesegde Jurgen Scholts en Willem Brock bij hun aankomst in meergemelde craal ieder ten eersten naar een schaap gegreepen hebben om hetselve, gebonden hebbende, aan hunne mackers over de muur te gooijen; dog beijden, soo als sulx in ’t werk wouden stellen, afsonderlijk aengedaan geworden sijnde door twee slaave jongens in die craal verborgen, om op degeene die meermaals daar schaapen uijtgestoolen hadden te passen, heeft den eersten gevangen Jurgen Scholts den jongen Coridon, die hem tragtede vast te houden en hard om hulp riep, met sijn mes soodanig eene swaare snee dwars over desselfs buijk gegeeven, dat desselfs ingewanden ten eersten buijten de wond schooten en hij dienvolgens in onmagt op de grond quam neer te vallen, sijnde ook daags daar naar in den voormiddag aan die quetsuur gestorven. Dat terwijl sulx voorviel, den tweeden gevangen Willem Brock, om ook ontslaagen te kunnen werden, van den anderen slaaf, Paris genaamt, die insgelijx sterk om hulp was roepende, dien jongen eenige ligte quetsuuren met een mes in de borst heeft toegebragt, op ’t welke hij Paris, tot redding van sijn leeven, hem Willem Brock met een houwertje op ’t hooft en op de hand gekapt heeft, wanneer sij beijden weederom aan malkander geraakt sijn, en wierd door den tweeden gevangen, alstoen voor soo veel in hem was, nog getragt den meergemelde slaaf Paris te quetsen, dog, door dien sij elkander bij ’t lijf vast hielden en hij Willem Brock reets op de regter hand gequest sijnde, daar meede wijnig konde uijtvoeren, waaren de steeken die hij dien slaaf in de rugge gaf van geen belang, ende ten aansien gedagte slaaf Paris met om hulp roepen aanhield, heeft hij tweeden gevangen denselven meede verlaaten, begeevende sig met agterlating van desselfs mes en meede genoomen touwen over de muur buijten de craal, waaruijt sijn makker, den eersten gevangen Jurgen Scholts, reets over ’t hek gevlugt was, alle ’twelke hij Jurgen Scholts, schoon door alle de gevangens en de twee boovengenoemde jongens ten vollen overtuijgt, nogtans hartneckig blijft ontkennen, hebbende selfs bij sijne gegeevene eerste responsiven genegeert in meergemelte craal geweest te zijn, en niet als *ad torturam* geconfesseert sig met den tweeden gevangen daar inne begeeven te hebben, sijnde voor ’t overige, voor soo veel hem aangaat, bij de negative blijven persisteeren, met bijvoeging dat den tweede gevangen den jongen Coridon gequest heeft maar hij niet, daar egter dien jonge Coridon bij confrontatie hem Jurgen Scholts daar meede beschuldigt heeft, en daarop is koomen te sterven.

Dat naar dat den eersten en tweede gevangens uijt de craal gevlugt waaren, den eersten, te weeten Jurgen Scholts, naar ’t Nieuwland, soo als hij voorgeeft, is gegaan, begeevende sig Willem Brock naar sijne bescheijdene post, het Paradijs, terugge, alwaer den derden en vierden gevangens Christoffel Coelmeijer en Christoffel Hoorneft, die al een uur bevoorens gereverteert waaren, vond, en is hij Willem Brock vervolgens in de cagie van den laatstengenoemde door Christoffel Coelmeijer verbonden, hebbende sij gevangens daar naar bij de te rugkomst van den eersten gevangen, ’tgeen met ’t aanbreeken van den dag is geschied, met den anderen beslooten dat, tot bedecking van ’t feijt, den tweeden gevangen Willem Brock seggen soude dat, hij houtkappende, de bijl uijt de steel was gesprongen en vervolgens needergevallen op sijn hooft en hand, ’t welk door hem ook dus aan de baas van ’t Paradijs verteld wierd, die hem daarop naar ’t hospitaal sond om geneesen te worden, ter welker tijd hem Willem Brock, op sijn afvragingen, door den eersten gevangen een bloot mes sonder punt wierd overgegeeven. Koomende wijders uijt de depositiën van de knegt en van een slaaf van den burger Jan Laurensz Bestbier nog te blijken dat den derden en vierden gevangens Christoffel Coelmeijer en Christoffel Hoorneft, eenigen tijd bevoorens in ’t openveld uijt de troep schaapen van gemelde Jan Laurensz Bestbier agt stux weggedreeven hadden, waarvan ses van selfs bij de troep terugge gekoomen sijn, en de twee andere door haar gevangens in de bosjes gestooken weesende, hebben zij deselve aldaar geslagt.

Ende ten aansien sulke enorme moord en gruweldaaden, in een land daar regt en justitie geoeffent word, sonder oogluijkinge ten afschrik van diergelijke boosdoenders exemplairlijk moeten gestraft werden.

Soo is het, dat den edelagtbaare Raad van Justitie des Casteels de Goede Hoop, hebbende met rijpheijd van raad geleesen en geresumeert den schriftelijken crimineelen eijsch door den ondercoopman, sieur Johannes Needer, als pro interim het Fiscaals ampt waarneemende, op ende jeegens de gevangens gedaan ende genoomen, ende daar neevens serieuslijk overwoogen derselver, soo vrijwilige als in de boeijen gegeevene, confessiën, met de overige stucken en documenten in juditio geproduceert, voorts geconsidereert sijnde alles wat ter saake dienende is en haar Edel Agtbaarheedens kan doen moveeren, doende regt uijt naame ende van weegens de hooghmoogende Heeren Staaten Generaal der vrije Vereenigde Neederlanden, alle vier de gevangens hebben gecondemneert, gelijk haar Edel Agtbaarheedens deselve condemneeren mits deesen: om gebragt te werden ter plaatse alwaar men alhier gewoon is crimineele sententiën te executeeren, en aldaar den scherprechter overgeleevert sijnde, de twee eerste, als Jurgen Scholts en Willem Brock, soodanig met de coorde aan de galg gestraft te werden datter de dood naar volgt, en haare doode lighaamen vervolgens vervoert sijnde naar ’t buijten geregt, aldaar weederom aan de galg te werden opgehangen ten proije van de lugt en voogelen des heemels, voorts de twee laatste gevangens Christoffel Coelmeijer en Christoffel Hoorneft door den scherpregter met roeden op de bloote ruggen strengelijk gegeeselt en daar naar gebrandmerkt sijnde, in de ketting geslaagen te werden, om daar inne den tijd van thien jaaren voor niet aan ’s edele Compagnies gemeene werken te arbeijden, met ontsegging van ’t verdere teegens hun geëijschte, condemneerende den Raad wijders alle de gevangens in de costen en mise van justitie.

Aldus gedaan ende gesententieert in ’t Casteel de Goede Hoop, den 5^e^ Maart 1739, mitsgaders gepronuntieert ende geëxecuteert den 7^e^ daaraanvolgende.

Fiat Executie, \[get.\] D. v.d. Henghel.

\[get.\] H. Swellengrebel, J.T. Rhenius, Ns. Heijning, Cl. Brand, Js. Möller, Mnus. Bergh, Corns. Eelders, P. R. de Savoije.

Mij present, \[get.\] Js. de Grandpreez, secretaris.

[^1]: Blank space in original text. Willem Brock’s *relaas* (statement) does not give his age, CJ 343, ff. 127-29.