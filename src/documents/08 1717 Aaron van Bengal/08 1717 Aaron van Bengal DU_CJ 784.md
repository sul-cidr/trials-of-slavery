---
title: AARON VAN BENGALEN
citation: CJ 784 Sententiën, 1717-1725, ref. 1, ff. 7-11.
---

Alsoo Aaron van Bengale, oud naar gissing 40 jaaren, lijfeijgen van den burger en landbouwer Pieter van der Westhuijse, althans ’s heeren gevangen, buijten pijn of dwang van banden of eijsers, ofte eenige der minste bedrijging van dien, vrijwillig heeft geconfesseert ende beleeden, mitsgaders den agtbare Raad van Justitie ten vollen gebleeken is:

Dat den gevangen, nademaal door zijn ’s meesters stiefzoon, Gerrit Mos genaamt, (soo hij voorgeeft) om eenige discourssen die hij met eenen zoo genaamde Claas de Sterrekijker over de weggeloopene slaaven van voormelde zijne meester hadde gehouden, en deese Mos betreffende waaren, den dagh voor zijn apprehensie eenige slagen van hem Mos heeft ontfangen.[^1]

Dat hij gevangen, na deese slagen ontfangen te hebben, sigh des middags van ’t ordinair eeten heeft geabsenteert, ter oorsake (soo hij segt) omdat zijn lijf seer deed en niet te eeten luste; dat hij egter des avonds met de andere slaaven gegeeten hebbende, bij de deur is gaan leggen, zonder te slapen.

Dat hij gevangen, wanneer zijn meesters te slaapen lagen, des nagts omtrent ten drie uuren, uijt den huijse is gegaan, sonder te weeten of de andere slaaven alsdoen sliepen of wacker waaren. Dat hij gevangen met die intentie zigh uijt den huijse heeft geretireert, om ’tselve van buijten in brand te steken.

Dat hij gevangen om dit enorm schelmstuck werkstellig te maken, zijn rok en combaars aan stucken heeft gescheurd, daar van een brandstoffe geprepareert, ’tgeen hij met een brandende pijp heeft aangestooken, en deese brandende stoffe aldus immediaat op ’t dak van ’t pers of wijnhuijs zijner meester heeft geworpen en hetselve daarmeede, des nagts omtrent ten drie uuren, in den brand gestooken.

Dat hij gevangen, naar deese gruweldaad begaan te hebben, zigh aanstonts op de vlugt en omtrent het coornland van Jan Mijndertsz Cruijwagen begeeven heeft, alwaar hij zigh selve, uijt vreese van zijn welverdiende straffe, met een scheermes een sneede aan de strot heeft toegebragt.

Dat hij gevangen met deese quetsuur op die plaats blijvend leggen tot in den morgenstond, als wanneer hij door Jan Cruijwagen de jonge en eenen Hendrik Roode aldaar is gevonden, dewelke hem eerst naar sijns meesters plaats hebben gebragt, en waarvandaan hij immediaat in handen van de Justitie is overgeleevert.

Alle ’twelke zijnde saaken van seer quaade en dangereuse gevolgen die, in een land daar de justitie zuijver werd gehandhaaft, geensints mogen gedult, maar ten spiegel en afschrik van anderen op ’t seveerste en rigoureuste moeten geweerd en gepunieert werden.

Soo is ’t, dat den agtbrare Raad van Justitie deeses gouvernements, ten dage dienende, gesien en geresumeert hebbende den schriftelijke crimineelen eijsch en conclusie bij den edele Independent Fiscaal Cornelis van Beaumont *nomine officii* op ende jeegens den gevangen gedaan ende genomen, mitsgaders geleth op de libre confessie bij den gevangen gedaan, voorts ook in judicio behoorlijk gerecolleert, met de verdere stucken en documenten daartoe specterende, weijders met reijpe deliberatie van raade aandagtelijk gepondereert alle ’tgeene ter materie eenigsints dienende was en haar Agtbaarens deede moveeren, doende regt in den naam ende van weegen de hoogmogende Heeren Staaten Generaal der vrije Vereenigde Neederlanden, den gevangen hebben gecondemneert, gelijk hem condemneeren bij deesen: gebragt te werden ter plaatse daar men alhier gewoon is crimineele justities te oeffenen, en aldaar den scherpregter overgeleevert zijnde, aan een paal gebonden en, nadat half gewurgt zal weesen, ter dood geblakert te werden, voorts ’t doode lighaam door ’s heeren straaten naar ’t buijten geregt gesleep is, en aldaar op een rad gesteld zijnde, zoo lange te blijven totdat door de lugt en vogelen des heemels zal zijn verteert; met de costen.

Aldus gedaan en gesententieert in ’t Casteel de Goede Hoop, den 8^e^ April 1717.

Gepronuncieert en g’executeert den 10^e^ daaraanvolgende.

\[get.\] M.P. Chavonnes, A. Cranendonk, D.M. Pasques de Chavonnes, K.J. Slotsboo, Jan de la Fontaine, A. v. Kervel, Jb. Voet, Jn. Aldersz, Hk. Donker, G. Sollier.

Mij praesent, \[get.\] Dl. Thibault, secretaris.

Als gecommitteerdens, \[get.\] Jan de la Fontaine, J. Blanckenberg.

Mij praesent, \[get.\] Dl. Thibault, secretaris.

[^1]: It appears as if the scribe changed what he was going to write halfway through the sentence: the phrase ‘door zijns meester stiefzoon Gerrit Mos’ is essentially the same as ‘van hem Mos’ – perhaps he meant to have written that Aaron was beaten *by* Mos, but instead wrote that Aaron received blows *from* Mos.
