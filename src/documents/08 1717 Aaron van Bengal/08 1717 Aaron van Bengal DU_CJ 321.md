---
doc_no: CJ 321
citation: Criminele Process Stukken, 1717, document 7.
---

# AARON VAN BENGALEN

**CJ 321** Criminele Process Stukken, 1717, document 7.

Aan men Heer de Heer N. Beeomondt, Viskaal Independent an Cabo de Goede Hoop.

Men Heer,

Dese dint om UE.[^1] bekend te maken als dat en mans slaaf, genamt Aron \[*sic*\] van Bangaalen, mijn toeborende, gisteren eenige slage gehadt heft, warop vornomde met begin van en boos opset sijn kleren heft an tikent geschuert en savons met en pluijsie het dak van ’t wijn huijs an brandt gestoken, warop hij is an de berg gelopen booven mijn huijs, aldar hij is gevonde door Johannes Kruijwag en Henderik Rooden, sigh selven hebben met en scharmes in de hals gesneden, welk scharmes in sijn sak is bevonde, warop het geval wilde dat Monsieur Fij\[l\][^2] in de Tijgerbergh was, dinselve vorsoght hebbende den deliquent te besightige, heft Monsieur Fijl nar en los vorbant gelijt te hebben en in staat bevonden heeft nar de Kaap te sende, onder de disposici van Men Heer, uijt din hofde geve ik hem volkomen over an den reghter.

Mijnheer, UE. onderdanigen denar,

Tijgerbergen, den 26^e^ November anno 1716,

Dit X is ’t merk van Piter \[*sic*\] van der Westhuijsen.

**CJ 321** Criminele Process Stukken, 1717, document 8.

Relaas van Gerrit Mos weegens het brandstigten op sijn ouders plaats, geleegen in de Tijgerbergen, luijdens als volgt:

Dat op eergisteren, den 25^e^ deeser, eene haarer slaaven, met naame Aaron van Bengaalen, eenig commandos op de andere slaven willende gebruijken, daarop door den ondergeteekende met eenig slagen is bestraft en waarop hij Aaron des ’smiddags \[*sic*\] seer ongeneegen was om te koomen eeten. Dat de gesamentlijke slaaven, naar dat zij ’savonds gegeeten en naar gewoonte goede nagt gesegt hadden, sijn gaan slaapen, gelijk de ondergeteekende, beneevens zijn ouders, haar meede tot rust hebben begeeven. Dat naar gissing omtrent middernagt, een slaaf, genaamt Baltsen van Bengaalen, aan het huijs is gekoomen en geroepen: Brand, brand, waarop den ondergeteekende, beneevens zijne ouders, en een oud man, daar ten huijse woonende, de deur uijtliepen en sagen dat het pershuijs in den brand stond, waarop zijluijden alle middelen aanwendende om ’tselve te blussen, dien brand met het eerste haanegekraaij hebben uijtgekreegen, als wanneer men ontwaarden, dat den bovengementioneerde Aaron van de post absent was, vindende op de werf desselfs rok en combaars aan stukken gescheurt leggen. Dat den ondergeteekende ’smorgens vroegh door de Tijgerbergen is gereeden om de aldaar woonende luijden van de brandstigtingh, en ook het fugeeren van gemelde slaaff Aaron, kennis te geeven. Dat den ondergeteekende weeder t’huijs koomende, heeft hooren seggen, dat voormelde Aaron hem daar omtrent ophield, waarop den ondergeteekende, beneevens zijn swaager Pieter van de \[*sic*\] Westhuijsen, en den burger Anthonij van Rooijen, haar naar derwaarts hebben begeeven en hem Aaron in een bosje vinden leggen met een sneede inde strot, hebbende te dier tijt ook een scheermes in de sak, waaraan eenig bloed sat. Dat zijluijden hem Aaron naar huijs hebben laaten brengen, alwaar hij op afvraging heeft bekent de brand gestigt te hebben, waarop den ondergeteekende hem terstond naar de Caab heeft gebragt, en vervolgens aan den heer Officier overgeleevert.

Aldus gerelateert in ’t Casteel de Goede Hoop, deesen 27^e^ November 1716.

\[get.\] Gerrt Mos \[*sic*\].

**CJ 321** Criminele Process Stukken, 1717, document 9.

Interrogatoriën, omme daarop ter requisitie van den Independent Fiscaal deeses gouvernements, Cornelis van Beaumont, gehoord en g’examineert te werden, Aaron van Bengalen, lijfeijgen van den landbouwer Pieter van de Westhuise.

Compareerde voor d’ ondergeteekende gecommitteerdens uijt den agtbare Raad van Justitie deeses gouvernements den slaaf Aaron van Bengaalen, hierneevens genoemt, dewelke op d’ onderstaande vraage sodanig heeft gerespondeert als ter zijde van een ieder staat genoteert.

Articul 1: Hoe zijn gevangen naam is, waar van geboorte, en wat ouderdom hij heeft.

Antwoord: Aaron van Bengalen, oud naar gissing omtrent de 40 jaaren.

Articul 2: Wiens slaaf hij is?

Zegt slaaf van Pieter van de Westhuijsen te weesen.

Articul 3: Of hij gevangen van den landbouwer Gerrit Mos daags voor de apprehensie niet gestraft is geworden met eenige slagen?

Antwoord: Ja.

Articul 4: Of sulx niet geschied is omdat hij gevangen eenige commandos over zijn meesters slaaven wilde gebruijken?

Antwoord: Dat is zoo niet, maar dat hij, Mos, teegens hem heeft gezegt: Wat heb je teegens Claas de Starrekijker gepraat wegens d’ andere weggeloopene slaven?, en dat Mos hem daarop heeft geslaagen, \[*onleesbaar*\] teegens Claas de Sterrekijker praaten.

Articul 5: Of hij gevangen naar deese correctie sigh niet onwilligh heeft gethoond om des middags te komen eeten?

Antwoord: Ik heb bij de deur gezeeten, en omdat mij lijf soo seer deede, luste ik niet te eeten.

Articul 6: Of hij gevangen des avonds met de andere slaaven gegeeten en zigh tot slaapen ook begeeven heeft?

Antwoord: Ja, met d’andere slaven des avonds gegeeten te hebben, en bij de deur vervolgens gaan leggen sonder te slapen.

Articul 7: Of hij gevangen, wanneer zijn meester te rusten laagen, sig niet uijt den huijse begeeven heeft, en op wat tijd zulx geweest is?

Antwoord: Dat wanneer zijn meesters te slapen lagen, hij des nagts, omtrent te drie uuren, door de deur uijt den huijse is gegaan, sonder te weeten of d’ andere jongens sliepen ofte wakker waaren.

Articul 8: Of hij gevangen met die intentie niet gefugeert is, om zijn meesters huijs in brand te steeken?

Antwoord: Ja, ten dien einde uijt den huijse gegaan te weesen.

Articul 9: Wat voor een werktuijg hij gevangen daartoe gepractiseert heeft?

Antwoord: Niet anders als een stukje van zijn eijge combaars en een wijnigh cappok.

Articul 10: Op wat manier hij sulx aan brand heeft gekreegen?

Antwoord: Hetselve met een pijp tabak aan brand gestooken te hebben.

Articul 11: Of dit hetselfde niet en is dat hem gevangen heeden werd vertoond?

Antwoord: Ja, hetselve te weesen hem in judicio vertoont.

Articul 12: Of hij gevangen daarmeede zijn meesters pershuijs niet aan brand heeft gestooken?

Antwoord: Ja.

Articul 13: Of hij gevangen sulx verrigt hebbende, kort daarop niet de vlugt heeft genomen, en waarna toe?

Antwoord: Aanstonts daaraan de vlugt genomen te hebben omtrent de plaats van Jan Mijndertsz Kruijwage, geleegen in de Tijgerbergh, en omtrent desselfs coornland sig in den hals gesneeden heeft.

Articul 14: Of hij gevangen zijn rok en combaars uijt een quaadaardighijd bevoorens niet heeft stucken gescheurt en eenige lappen en capok daarvan genomen, tot het volbrengen van zijn voorgenomene brandstigtingh?

Antwoord: Dat hij zijn eijge rok aan stukken heeft gescheurd; en met het ende van de combaars en cappok de brandstigting gepleegt te hebben.

Articul 15: Op wat tijd hij gevangen dit gedaan heeft?

Antwoord: Omtrent drie uuren des nagts.

Articul 16: Of zijn meesters, beneevens den landbouwer Anthonij van Rooijen, hem gevangen des morgens naar dit geperpetreerde niet in de bosjes met een snee inde strot hebben gevonden?

Antwoord: Ja.

Articul 17: Of gevangen sulx niet met dit, nu hem verthoond werdende, scheermes gedaan heeft, om sigh alsoo ’t leeven te beneemen, uijt vreese van de straffe die hij over deese brandstigtingh verdiend had?

Antwoord: Ja.

Articul 18: Wat hem gevangen gemoveert heeft om sulke godloose daade te pleegen?

Antwoord: Dat hij over de continueele hardigheid en quade tractemente van Gerrit Mos dit feit heeft geperpetreert, maar dat hij over zijn baas Pieter van de Westhuijsen niet kan klagen.

Aldus gedaan en geïnterrogeert in ’t Casteel de Goede Hoop, den 4^e^ Februarij 1717.

Dit merk X is door Aaron van Bengalen gestelt.

Als gecommitteerdens, \[get.\] K.J. Slotsboo, G. Sollier.

Mij praesent, \[get.\] Dl. Thibault, secretaris.

Recollement

Compareerde voor d’ ondergeteekende gecommitteerdens uijt den agtbare Raad van Justitie deeses gouvernements den geïnterrogeerde slaaf Aron van Bengale, hierbovengenoemt, dewelke voorenstaande vraage met de daaropgegeevene antwoorde van woorde tot woorde klaar en distinctelijk voorgeleesen zijnde, verklaart daarbij volkomen te persisteeren, niet begeerende datter iets meer bijgevoegd ofte vangedaan werden sal, als op articul 16 dat eerst Jan Kruijwage de jongen en eene Hendrik Roode hem geïnterrogeerde boven het coornland van Jan Mijndertsz Kruijwagen met de sneede in de strot hebben gevonden, dewelken zijn meesters gewaarschouwd hebbende, hij vervolgens als op articul 16 voornoemd gevangen genomen is, wijders betuijgende en confesseerde dat hij dit feit heeft gepleegt omdat Gerrit Mos, de stiefzoon van Pieter van de Westhuijsen, hem dagelijx qualijk tracteerde, dat hij zijn beklag daarover differente reijse aan de voornoemde van de Westhuijse hadde gedaan, en daarbij gevoegd dat, bij continuatie van diergelijke onordentelijke straffe, hij d’ een of d’ andere tijt een ongeluk soude komen te begaan, en dierhalven verzogt dat hem als dan sulx niet geweeten mogte werden en dat liever door zijn meester verkogt mogt werden.

Aldus gedaan gerecolleert, en soo in de Nederduijtsche als Portugeesche taale te verstaan gegeeven, en bij hem geïnterrogeerde die de Nederduijtsche taale reedelijk spreekt, geconfesseert, zijnde in ’t Casteel de Goede Hoop, den 12^e^ Februarij 1717.

Dit X is het merk van den slaaf Aron van Bengalen.

Als gecommitteerdens, \[get.\] Jan de la Fontaine, J. Blanckenberg.

Mij praesent, \[get.\] Dl. Thibault, secretaris.

[^1]: Usually the abbreviation for *u edele*, ‘your honourable’, but see 1719 Jonas van Manado, n. 14 for another possibility.

[^2]: This refers to the surgeon Daniel Pfeil, who served as *heemraad* of Stellenbosch (Biewenga 1999: 89, 94). He also features prominently above in 1715 Anthonij.