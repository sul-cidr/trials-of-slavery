---
doc_no: CJ 785
citation: Sententiën, 1726-1735, ff. 333-38.
---

# VARKEN, TOONTJE AND RUIJTER

**CJ 785** Sententiën, 1726-1735, ff. 333-38.

Alsoo den edelachtbare Raed van Justitie deeses gouvernements, uijt de libere, gerecolleerde confessie \[*sic*\] van de Hottentots Varken, oud naer gissing 17, Toontje, oud omtrent 22, en Ruijter, oud naer gissing 20 jaeren, buijten pijn ofte dwang van banden, van ijsers, dan wel de minste bedreijging van dien, gedaen, en andere stucken in juditio geproduceert, evidentelijk is geconsteert:

Dat den eerste gevangen Varken in dit loopende jaer, naer ’t koorn snijden tijd, sig met seeker slaef, Titus genaamt, toebehoorende den landbouwer Adriaen Louw, met wien hij gevange een troup schaepen van voorseijde Louw op desselfs plaets aan de Jakhalsvalleij gewoon was te weijden, op een morgen heeft in ’t velt begeven, gaende soo ras daer gekomen was van voornoemde slaef Titus af naer de tweede gevangen Toontje, dewelke daer omtrent de beesten van voornoemde Louw was hoedende, versoekende aen denselve om bijstand ten eijnde den voornoemde Titus om ’t leeven te brengen, om reedenen dat denselven Titus hem eerste gevangen continueel uijtschold en sloeg.

Op welke versoek van den eerste gevangen, de tweede Thoontje genaamt, immediaet met hem Varken naer den gesegde slaef Titus is gegaen die, volgens haer seggen, hunlieden soude toegeroepen hebben: Kom maer hier, ick sal jou met mijn mes steeken, vallende hem daerop immediaet aen, en sloegen hem soodanig met stocken dat op een sandige grond is koomen needer te vallen, waer naer sij twee eerste gevangens deselve so lang in ’t sand hebben gedrukt, totdat daervan ellendiglijk heeft moeten smooren en den geest geeven. Naar welke afgrijsselijke daet den eerste gevangen sig naer de derde, Ruijter genaamt, die mede daer omtrent een troup schaepen van voornoemde Louw was wijdende, heeft begeven, hem de begane moord te kennen geevende, met versoek van hem eerste gevangen en sijn macker, den tweede gevangen in deesen, tot ’t begraven van den vermoorden slaef Titus de behulpsaeme hand te willen verleenen, in ’t welke hij derde gevangen meede toestemmende, sig daerop ook aenstonds naer de plaets vervoegt heeft, daer die twee eerste gevangens dien vermoorden jonge gelaeten hadde, brengende en begraevende daerop alle drie de gevangens voornoemde slaef Titus in een ijservarkens gat, naer hem Titus alvoorens de kleederen uijtgetrocken te hebben, welke sij soodanig onder den anderen hebben verdeelt dat den derde gevangen voor sijn aendeel een leere broek, een blaeuw hembd, een kam en wat blaeuw gaeren heeft bekomen, hebbende de twee eerste gevangens haere toebedeelte portiën verbrand.

Ende dewijl sulke gruwelijk feijt in een land daer regt en justitie geadministreerd word, niet ongestraft kan blijven.

Soo is ’t, dat den edelachtbare Raed van Justitie deeses gouvernements, ten dage dienende, der landdrost eijsch en conclusie op ende jeegens de gevangens gedaen ende genoomen, neevens derselver libere confessiën, behoorlijk gerecolleert, en andere stucken in juditio geproduceert, met rijphijdt van raede geleesen en overwoogen op alles wat ter saeke diendende was en haer Edel Achtbaarens deede moveeren, doende regt uijt naeme ende van weegens de hooghmoogende heeren Staeten Generael der vrije Vereenigde Nederlanden, alle drie de gevangens hebben gecondemneert, so als haer Edel Achtbaarens desselve sijn condemneerende mit deesen: om gebragt te werden ter plaetse alwaer men gewoon is alhier crimineele sententiën te executeeren en aldaer den scherpregter overgelevert sijnde, den eerste en tweede gevangens, Varken en Toontje, soodanig met d’ coorde aen d’ galg gestraft te werden dat er d’ dood na volgt, en vervolgens haer doode lichamen naer het buijten geregt gesleept en daer weder opgehangen sijnde, dus te blijven totdat door de lugt en vogelen des hemels sullen sijn verteert, voorts den derde gevangen Ruijter aen een pael gebonden, door den scherpregter op d’ bloote rug strengelijk gegeesselt en gebrandmerkt te werden, met condemnatie in d’ costen en mise van justitie, ontseggende den Raed den verderen eijsch van den eijscher.

Aldus gedaen ende gesententieert in ’t Casteel de Goede Hoop, den 12^e^ Maij 1735, mitsgaders gepronuntieert en geëxecuteert den 14^e^ daeraenvolgende.

Fiat Executie, \[get.\] Jan de la Fontaine.

\[get.\] A. v. Kervel, Dl. v.d. Henghel, J.T. Rhenius, Ns. Heijning, H. Swellengrebel, C. Brand, Js. Möller, Mnus. Bergh, Corns. Eelders, J. Leij, P. Artoijs.

Mij present, \[get.\] Js. de Grandpreez, secretaris.