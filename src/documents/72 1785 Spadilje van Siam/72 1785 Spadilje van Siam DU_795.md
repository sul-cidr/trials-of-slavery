---
title: SPADILJE VAN SIAM
citation: CJ 795 Sententiën, 1782-1789, ff. 239-49.
---

Nademaal Spadilje, slaaf van den vrijswart Albert Isaaksz, oud na gissing vijf en twintig jaaren, thans ’s heeren gevange vrijwillig beleeden heeft, en den edelagtbaare Raad van Justitie uijt de verdere, ten processe gevoegde, stucken evident gebleeken is:

Dat den gevangen zig, nu ruijm drie maanden voorleeden, fugitief gesteld, en hem seedert opgehouden hebbende, zoo hier als elders ten plattenlande, mitsgaders omstreex de Hanglip, alwaar bij hem bekoomen heeft, seekeren drossenden slaven jongen, in naame Job, toebehoorend de weduwe wijlen den burger lieutenant Jan Hendrik Ekkert, en nog een ander drossenden slaaff, wiens naam den gevangen segt nie te weeten.

Dat den gevangen en zijne eevengemelde mackers, hun na de gebergtens van de Baaij Fals begeeven, en hun dus ook omtrend de Kalkbaaij opgehouden hebbende, voorseijde Job aldaar ’t voorneemen gesmeed had, om in ’t edele Compagnies slagthuijs van de Baaij Fals in te breeken, en in ’tselve diefte te pleegen; invoegen gemelde Job dat voorneemen aan hem gevangen en den anderen jongen bekend gemaakt hebbende, zijlieden dus gesamentlijk, in de nagt van den 22^e^ der jongst afgeweekene maand Augustus, na de voorseijde Baaij Fals gegaan waren, hebbende Job alstoen het, maar laag zijnde, dak van ’t gemelde slagthuijs beklommen, in ’tselve, door ’t stukken breeken of snijden van ’t kabelgaarn, in ’t rietdak een opening gebrooken en zig daardoor in ’t slagthuijs begeeven, middelerewijl dat den gevangen en zijn macker buijten waaren blijven oppassen.

Dat voorseijde Job, na in ’t gemelde slagthuijs eene kist opengebrooken te hebben, uijt deselve had gestoolen: eene somma van drie hondert en vijftig rijxdaalders en vier schellingen, bestaan hebbende, zoo in papier munt als verscheijde zilvere specien, en daaronder ook eene guinje, mitsgaders nog een swart fluweele baatje, een bruijne zeijde rok, en een wit hembd.

Dat voorseijde Job met dat gestoolen goed en geld bij hem gekomen zijnde, denzelven aan hem gevangen van de contanten, in den donkeren, een gedeelte had overgegeeven, en voorts ook een swart baatje, onder welke contanten, den gevangen vervolgens een stuk goud geld gevonden had, waarna gemelde Job en zijn makker hun met het overige geld en kleederen, daarvandaan na elders heen begeeven hebbende, hij gevangen in de Baaij Fals gebleeven was.

Dat den gevangen zig, een dag off drie daarna, op een zeekeren avond, in ’t taphuijs der Baaij Fals hebbende begeeven om een soopje te drinken, de daarin zijnde menschen op ’t ontwaaren dat den gevangen eenig geld bij hem hadde, hem voor een drosser aangesien hadden, en teffens verdagt gehouden de voorseijde diefte te hebben gepleegt. Invoegens den gevangen door die menschen gevangen genoomen, gevisiteerd, en wijders in handen van justitie overgeleevert geworden was.

Maar nademaal diergelijken misdaden, complotterijen en dievereijen in een land alwaar de justitie behoorlijk gehandhaafd word, geensints ongestraft kunnen worden gelaaten, en dus ten exempel van andere zulke quaaddoenders, na exigentie van zaaken, moeten worden gepunieert.

Soo is ’t, dat den edelagtbaare Raad van Justitie, voormeld, geleesen en overwoogen hebbende den schriftelijken crimineelen eijsch ende conclusie door den *pro interim* Fiscaal, sieur Gabriel Exter, *nomine officii*, op ende jeegens den gevangen gedaan ende genoomen, mitsgaders gelet op alles wat ter zaake dienende was ende haar edelagtbaarens konde doen moveeren, regt doende uijt naame ende van weegens de hoogmoogende Heeren Staaten Generaal der Vereenigde Nederlanden, den gevangen Spadilje van Siam hebben gecondemneert gelijk haar edelagtbaarens denselven condemneeren mits deesen: omme gebragt te worden ter ordinaire justitie plaatse, aldaar den scherpregter overgeleevert, met een strop om den hals onder den galg ten pronk gesteld, voorts aan een paal gebonden, met roeden op de bloote rugge strengelijk gegeesselt, mitsgaders daarop gebrandmerkt zijnde, voorts in de ketting geklonken te worden, om daarin den tijd zijn ’s leevens op ’t Robben Eijland aan ’s edele Compagnies gemeene werken zonder loon te arbeijden, met condemnatie in de kosten en misen van justitie.

Aldus gedaan en gesententieerd aan Cabo de Goede Hoop den 22^e^ September 1785, mitsgaders gepronuntieerd en g’executeerd den 1^e^ der daaraanvolgende maand October en geëxecuteerd ten selven dage.[^1]

Fiat Executie, \[get.\] C.J. van de Graaff.

\[get.\] P. Hacker, R.J. Gordon, A. van Schoor, O.G. de Wet, L.C. Warneck, Gs. Hk. Cruijwagen, S. v. Echten, J. Munnik, Johs. Smuts, Jn. Cd. Gie.

Mij present, \[get.\] C.L. Neethling, secretaris.

[^1]: The last part of this sentence (from ‘den 1^e^ ...’ onwards) was added later in a different handwriting, hence the repitition of information.
