---
doc_no: CJ 789
citation: Sententiën, 1756-1760, ff. 80-91.
---

# BAATJOE VAN MANDHAAR

**CJ 789** Sententiën, 1756-1760, ff. 80-91.

Den edeleagtbaaren Raad van Justitie deezes gouvernements, soo uijt de vrijwillige confessie van Baatjoe van Mandhaar, lijfeijgen van den burger Jan Christoffel Broderik, oud naar gissing 30 jaaren, thans ’s heeren gevangen, als andere ten processe gevoegde stukken, alle behoorlijk gerecolleert, duijdelijk zijnde koomen te blijken:

Dat den gevangen, naar bevoorens eenige dagen geveijnsd hebbende siek te weesen, vervolgens op Vrijdag, den 21^e^ der afgeweekene maand October, in steede van in opvolginge der door zijn lijfheer teegens den avond aan hem gegeevene ordre, van den combuijs zolder, waarop sig dien geheelen dag had opgehouden, af te komen en wat te eeten, niet alleen onwillig geweest is sulx te doen, maar hem bovensdien niet ontsien heeft om, wanneer dien avond de klokke omtrent neegen uur, een der bij zijn gevangens lijfheer tot het leeren van ’t smids ambagt aanbesteedde twee jongelingen, in naame Jan Karsten, sig op voorseijde zolder wilde vervoegen, met voorneemen om hem volgens gewoonte op denzelven tot slapen te begeeven, dien leerjongen, wanneer gedagte zolder langs eene ladder opklom, sonder ’t minste woord ofte weerwoord, op ’t onverwagtste, en sonder dat men toenmaals wist dat sulx door den gevangen wierd gedaan, maar vermeijnde dat dien jongeling door onvoorsigtigheijd was koomen te vallen, niet alleen van boven needer te stooten, maar ook, wanneer kort daarna de andere dier leerjongens, in naam Frederik Huijsheer, meede ten fine voorseijde, sig langs dezelve ladder op meergemelde zolder vervoegen wilde, denzelven met een puntig stuk hout zoodanigen stoot in desselfs aangesigt toe te brengen, dat daar door niet alleen gequetst, maar insgelijx van boven is komen needer te vallen.

Dat des gevangens lijfheer op dat geraas in de combuijs gekoomen sijnde, en mits de ontsteltenisse dier beijde jongelingen uijt dezelve niet hebbende verneemen wie henlieden dat gedaan had, oversulx gevraagt heeft: Wie doet dat? en door den gevangen daarop geantwoord sijnde: Ik Baas!, gemelde Broderik hem gevangen alsdoen heeft g’ordonneert dat beneeden koomen zoude, op ’twelke den gevangen ook gesegt had: Aanstonds, sonder ’tselve nogthans te doen, des voorseijde Broderik, naar nogmaalige ordre, daarbij gevoegt heeft dat, soo den gevangen niet beneeden quam, hij dan boven koomen soude. Waarop den gevangen die assurantie heeft gehad in ’t Neederduijtsch te seggen dat maar soude boven komen dewijl hij gevangen jaarig was, teffens in ’t Portugeesch daarbij gevoegt hebbende dat hij gevangen hem lijfheer vermoorden soude, welk laatste voormelde Broderik, als geen Portugeesch verstaande, soo als beesig was de ladder op te klimmen, door desselfs andere slaven bij vertolking bekent gemaakt, en teffens door dezelve, om niet verder te steijgen, terug gehouden geworden is.

Dat hierop deeze en geene buuren te hulp gekoomen, mitsgaders om ’s heeren geweldiger gesonden geworden sijnde, ten eijnde den gevangen, die geensints van den zolder afkomen wilde, door desselfs assistentie magtig te worden, voorseijde geweldiger ook opstonds met een caffer of agt is toegeschooten, dewelke hem gevangen toegeroepen hebbende, dat beneeden koomen soude, hij gevangen nogthans in steede van dien, sulx volstrektelijk geweijgert heeft, teffens seggende: Ik ben een Mandhaar, kom gij boven tot mij, alwaaromme voorseijde ’s heeren geweldiger aan de bij hem sijnde caffers heeft gelast om langs de aldaar staande ladder door ’t luijk op dien zolder te klimmen, ’twelk bij den caffer Johanna ondernoomen zijnde, heeft den gevangen dien caffer, wanneer den zolder genadert was, met een onbewerkte kolf eener pistool zoodanigen slag agter op ’t hoofd toegebragt, dat denselven daar door van boven needervallende, op de grond voor dood is blijven leggen, werdende immediaat daarop door den gevangen van de zolder eene kist omlaag gegooijt die, ingevalle voorseijde caffer niet een oogenblik te vooren van onder het luijk was weggetrokken, op denselven needergekoomen zijn soude.

Dat immiddens de burgerwagt meede te hulp gekoomen sijnde, voorts goed gevonden was om, ter bemagtiging van den gevangen, voorseijde zolder van buijten ’s huijs te beklimmen, ten welken eijnde eenige ladderen gehaald weesende, dezelve eerst aan de, in den brandgeevel en boven de huijs deur sijnde, zoldervengsteren, mitsgaders vervolgens ook aan ’t dak zijn geset, en teffens is gepoogt geworden om door een dier vengsteren, dan wel door een in ’t dak te maakene opening op dien zolder te koomen, dog den gevangen soo ras ontwaarde dat aan voorseijde vengsteren gebrooken wierd, dezelve met al wat hem voorquam van binnen bebolwerkt hebbende heeft, wanneer hoorde dat sig op ’t dak ijmand quam te begeeven, met een degen door ’t riet heen naar denzelven gestooken, en dus ook den daarop sijnde caffer in de voet gequetst, sulx gemelde caffer sig van daar had moeten retireeren. Als wanneer eijndelijk is goedgevonden, eenige gaten ter weederseijden van ’t voorseijde huijs in de muuren te kappen, om op dusdanige wijse, door middel van kaarsen gestooken op lange stokken, op den zolder ligtende, te ontwaaren waar sig den gevangen – die, naar dat beweeging hoorde, althoos op dezelven gints en herwaarts liep en, om sulx te beletten naar de, dien zolder naderende, menschen, soo met boddels, steenen en al wat hem voorquam, verwoedelijk gooide – quam te bevinden, ondertusschen dat den burger Daniel Rood sig met eene, met hagel gelaaden, pistool voorsien, voor een dier openingen stelde om den gevangen ontdekkende, mitsgaders onder ’t visier bekoomende, naar hem te schieten en dusdanig magtig te worden, waardoor den gevangen die, soo ras men op voorseijde zolder, invoegen voorseijde, sien konde, hem met een bloote deegen in de hand in een hoek agter de schoorsteen geretireert had, en voorts poogde sig in een aldaar sijnde gat te verschuijlen, dog door de hem met een stange ijser van buijten toegebragte stooten, daaruijt verdreeven sijnde, voorts door bovengemelde burger Daniel Rood is geschooten, en in desselfs regterhand, in dewelke hij den deegen als nog was hebbende, soo wel als in de regterseijde gequetst geworden, waarop den gevangen met een vaard door ’t, in de brandgeevel staande, vengster met den deegen in de hand van den zolder op de straat omlaag gesprongen sijnde, alwaar hij naar dat nog een treed of drie voortgeloopen was, door de caffers gevat en dus in handen der justitie geraakt is; als wanneer is ontwaard geworden dat den gevangen hem selfs in de hals gequetst had, ende sulx, soo als hij segt, met het voorseijde seijdgeweer, hebbende den gevangen soo dra in den tronk gebragt was tot ’s heeren geweldiger nog gesegt dat hij ’t op desselfs baas en een der leerlingen had gemunt gehad, met bijvoeging dat het beeter was door de justitie als door sijn baas gestraft te worden.

Ende wijl sulk eene gevaarlijke en gepraemediteerde moorddaadige onderneeming, verseld met quetsing en geweldaadige resistentie van de dienaaren der justitie, mitsgaders de te hulp gekoomene respectievelijk burgerwagt, in een land daar regt en geregtigheijd naar behooren gehandhaaft word, geensints geduld worden mag, maar daarenteegen, tot afschrik van diergelijke en andere boose fielten, rigoreuselijk gestraft werden moet.

Soo is ’t, dat den edelagtbaaren Raad van Justitie, voormeld, ten dage dienende, aandagtelijk geleezen en overwoogen hebbende den schriftelijken crimineelen eijsch ende conclusie, door den heer Independent Fiscaal, Pieter Reede van Oudshoorn, *ratione officii*, op ende jeegens den gevangen gedaan ende genoomen, en weijders geleth op des gevangens vrijwillige, gerecolleerde confessie, voorts op alle hetgeene ter saake dienende was, en haar edelagtbaarens eenigsints konde doen moveeren, regt doende uijt naame ende van weegens de hoogmoogende heeren Staaten Generaal der Vereenigde Neederlanden, mitsgaders van zijne doorlugtigste hoogheijd den heere Prince van Oranjen en Nassouw, als Erfstadhouder, Capitain, en Admiraal Generaal van de Republicq, den gevangen Baatjoe van Mandhaar hebben gecondemneert, gelijk haar edeleagtbaarens denzelven condemneeren mits deesen: om gebragt te werden ter plaatse alwaar men alhier gewoon is crimineele sententiën te executeeren, aldaar den scherpregter overgeleevert en op een kruijs gebonden zijnde, van onder op, sonder slag van gratie, leevendig geleedebraakt te werden, en dus op het kruijs te blijven leggen totdat den geest sal hebben gegeeven; vervolgens desselfs doode lighaam naar ’t buijten geregt gesleept en aldaar weeder op een rad geset sijnde, dus te verblijven totdat door de lugt en de vogelen des heemels sal sijn verteerd, met condemnatie in de kosten en misen van justitie.

Aldus gedaan ende gesententieert in ’t Casteel de Goede Hoop, den 3^e^ November 1757, mitsgaders gepronuntieert ende g’executeert den 5^e^ daaraanvolgende.

Fiat Executie, \[get.\] R. Tulbagh.

\[get.\] S. Swellengrebel, Cl. Brand, Corns. Eelders, D. d’Aillij, Jn. Fr. Tiemmendorf, Pieter Coningh, H.J. Prehn, C.G. Wieser.

\[get.\] L.S. Faber, geswoore clercq.