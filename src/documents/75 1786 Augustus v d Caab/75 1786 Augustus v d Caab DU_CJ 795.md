---
doc_no: CJ 795
citation: Sententiën, 1782-1789, ff. 376-406.
---

# AUGUSTUS VAN DE CAAB ET AL.

**CJ 795** Sententiën, 1782-1789, ff. 376-406.

Alzoo August van de Caab, lijfeigene van den burger David Benjamin d’Aillij, oud na gissing 26 jaaren, Andries van Calkuta, slaaf van den dragonder Christiaan Velbron, oud na gissing 25 jaaren, Jonas van Batavia, lijfeijgen van den burger Willem van Reenen, oud na gissing 30 jaaren, Damon van Bougies, slaaf van den burger Jochem Janeke, oud na gissing 28 jaaren, Saripa van Mandhaar, lijfeijgen van den burger Jan Bierman, oud na gissing 30 jaaren, Welkom van Ternate, slaaf van de weduwe Daniel Beets, oud na gissing 27 jaaren; thans ’s heeren gevangens, vrijwillig beleeden hebben en ’t den edelachtbare Raade van Justitie, uijt de verdere ten processe gefourneerde stucken, evident gebleeken is:

Dat den 1^e^ gevangen August, beneevens den 3^e^ gevangen Jonas en zeekere slaven jongen, in naame Maij, toebehoorende den burger Johannes Engel, voor nu omtrend een jaar van hunne lijfheeren voor de eerste rheijze opgedrost zijnde geweest, alstoen, ter meerdere seekerheijd hunne aufugie, van zeekeren vrijswart, door de wandeling genaamd Valentijn van Dapoer, hebben verzogt gehad om een gelij- of slagters-briefje[^1] voor hun te willen maken, ten eijnde door dien weg, volgens hun gemaakt project, verre landwaarts in bij de Caffers te geraaken; zijnde zijlieden met gemelde Valentijn dan ook overeengekoomen dat hij zodanig een briefje aan hunlieden zoude bezorgen, onder deese conditien dat zijlieden zulx aan niemand zouden openbaaren; gelijk dan dat briefje ook door die Valentijn is geschreeven op den naam van den burger luijtenant Jonas Albertus van der Poel, zonder dat echter, volgens bekentenis van hun 1^e^ en 3^e^ gevangens gemelde Valentijn zoude geweeten hebbe wat zijlieden van meening waren te doen, terwijl dezelve Valentjin daarvoor van hun ontfangen heeft een koper horologie.

Dat na dat zijlieden van dat briefje waren voorzien, zijlieden 1^e^ en 3^e^ gevangens met eevengemelde Maij hun op weg hebben begeeven en gevordert zijn tot over de Gantouws \[*sic*\] Rivier, wanneer dat briefje, in ’t overgaan dier rivier, was weggeraakt; gelijk zijlieden dan ook eenige tijd daarna, en wel in de maand Maart deeses jaars, door eenen Pieter le Roux gevangen genoomen en in hegtenis alhier zijn overgebragt geworden; zijnde alstoen de voormelde Maij door zijnen bovengemelde lijfheer aan een der buijtenlieden verre landwaards in verkogt geworden.

Dat alle ses de gevangens vervolgens, in de maand September laatstleeden, onder elkander afgesprooken hebbende om wederom op te drossen en zig in steede van met een, met twee briefjes te voorzien, ten eijnde, ingevalle er een mog te verlooren raaken, zich van het andere te kunnen bedienen; de 1^e^, 2^e^ en 3^e^ gevangens August, Andries en Jonas de bezorging der valsche passen op zich genoomen hebben, ten welken fine zij zich wederom na dikwils gemelde Valentijn van Dapoer hebben begeev \[*sic*\], dewelke alstoen heeft geweijgerd hun wederom als voorheen te gerieven.

Dat de drie eerste gevangens zich in dit hun voorneemen gefrustreerd zienden, hun begeeven hebben ten huijzen van den hier remoreerenden capitain militair, Paul Paulsen, om den aldaar woonende jongeling, in naame Johannes Jacobus Fabritius, aan te zoeken om een dergelijk briefje, op den naam van eevengemelde Jonas Albertus van der Poel, voor hun te schrijven en in gereedheijd te brengen. Dan dewijl gemelde Fabritius niet te huijs maar in ’t school was, en dezelve door een meijd van voornoemde Paulsen, in naame Lena, tot twee differente reijsen vanuijt het school was geroepen, dezelve eijndelijk t’ huijs gekoomen was en, na gedaane aanzoek der drie eerste gevangens, in ’t eerst volstrekt geweijgert had dusdanig een briefje te schrijven dog, op de herhaalde verzeekering den gevangens dat zij slaven van Van der Poel waren, hunne briefjes verlooren hadden, en bij hunner lijfheer niet dorsten koomen om andere te vragen, mitsgaders op de persuasie van voorseijde slavin, zoo had gemelde jongeling zig eijndelijk laten overhalen om de briefjes te schrijven, welkers inhoud de 1^e^ gevangen hem, vermids hij niet wist wat hij schrijven moest, heeft voorgezegd, terwijl den 2^e^ gevangen, met genoegen der 1^e^ en 3^e^ gevangens, hem daarvoor heeft betaald twee rijxdaalders aan papiere munt, zonder dat, volgens de confessie van alle de gevangens, gemelde Fabritius of iemand in ’t huijsgezin van dickwijls gemelde Paulsen van hun gevangens gesmeed project iets hebben geweeten. Zijnde deese Fabritius echter, die zeekerlijk uijt hoofde zijner jong- en onnoselheijd de gevaarlijke gevolgen daarvan niet heeft kunnen inzien, volgens besluijt van den edelacthbaren Raad van Justitie uijt zijne detentie ontslagen, en diegeene onder wiens opzicht hij hier staat aangezegt denzelven bij eerst voorkoomende geleegenheijd van hier te verzenden.

Dat zij gevangens dus hun oogmerk hierin bereikt hebbende, alstoen maar op middelen bedagt geweest zijn tot de dadelijke opdrossing, gelijk zij 1^e^, 2^e^ en 3^e^ gevangens, na ’t ontfangen dier briefjes, dan ook zijn gegaan bij de overige gevangens en, in verheugde termen, aan hun gedeclareerd hebben dat zij nu van dubbelde passen voorzien en dus klaar waren.

Dat voorts de 3^e^ gevangen Jonas meede genoomen heeft een kleijn vierkant lootje, waarop met een speld eenige letteren, schijnende Maleits te zijn, geschreeven waren en dat hem 3^e^ gevangen, volgens zijne eijgene bekentenis, door den, in den jaare 1770 van Batavia na herwaards gerelegeerden, Mahometaanschen priester, in naame Norman, is bezorgd geworden, zonder dat hij 3^e^ gevangen heeft willen weeten dat zulx eene besweering zoude zijn waardoor zijlieden bewaard konden blijven voor onheijlen en nasporing, maar alleen zegt dat hij dat lootje van Norman gekreegen heeft toen hij 3^e^ gevangen nog bij de burger Elias Voberg woonde, en dat diergelijk lootje eijgenlijk eene besweering is om niet van het wild gedierte verscheurd te worden, en anders niets, terwijl de 4^e^ gevangen zegt dat dit een beswering is om ’t lighaam te bewaren en dat, volgens zeggen van anderen, zodanig een lootje den mensch voor alle onheijlen bewaard, ook voor ’t gevangen neemen bij opdrossing.

Dat de derde gevangen dit lootje op weg aan dien 4^e^ gevangen vertoond hebbende, hij 4^e^ gevangen, op de verseekering die de 3^e^ gevangen daarvan had, meede daaraan heeft geloof geslagen. Dan, nadien gemelde Priester Norman, wanneer hij voor heeren gecommitteerde leeden uijt den edelachtbaren Raade van Justitie is verhoord geworden, dit voorenstaande alles is blijven negeeren, en er geene genoegsaame preuves waren om denzelven te kunnen overtuijgen, zoo heeft welgemelde Raade goed gevonden en beslooten denzelven Priester Norman provisioneel te relegeeren op ’t Robben Eijlande, tot tijd en wijlen hier omtrend nadere bewijsen zullen zijn aan handen gekoomen, terwijl voormelde Valentijn, over het schrijven van het valsche briefje, almeede na behooren gepunieerd geworden en voorts ten Robben Eijlande geconfineerd is.

Dat wijders de 3^e^, 4^e^, 5^e^ en 6^e^ gevangens alle van een bijsonder soort van poeders zijn voorzien geweest, zonder dat zijlieden echter regt hebben willen bekennen tot wat eijnde dezelve dienden, als zeggende de een dat zulks is geweest een zoort van wierook, om het boovengemelde lootje des Vrijdags te berooken, ten eijnde de beswering van kragt te doen blijven; een ander zulx meede te hebben genoomen voor zijne gezondheijd; een derde wederom, dat zulx alleen dienstig is om hun voor alle kwaad te behoeden, zonder echter in ’t minst te willen weeten zoo van de kragt van de poeders als van ’t oogmerk waarom dezelve door hun zijn meede genoomen, terwijl desniettegenstaande de 5^e^ gevangen Saripa nog bij de poeders een zoort van besweering gevoegd heeft gehad, op een stuk papier met Maleitsche characters beschreeven, dat hij 5^e^ gevangen zegt van den 4^e^ gevangen Damon ’t te hebben gekreegen, hetgeent ook door gemelde 4^e^ gevangen is g’advoueerd geworden.

Dat de gevangens, wanneer zijlieden dus van alles, ’tgeen hun toescheen tot hun vloekwaardig voorneemen bevorderlijk te zullen zijn, voorsien waren, tot zelfs van moordgeweeren, zig eindelijk onder den anderen nog onderling hebben verbonden om elkanderen nimmer te verlaten, maar met den ander te zullen sterven; welke verbintenis alhier onder hem geslooten, nog nader met den eed van trouwen door hun is bevestigd geworden zoo dikwerf zij maar wijn op weg konden bekoomen.

Dat zij gevangens op den 28 September jongstleeden van herwaards op reijs zijnde gegaan, alstoen de plaats hunner bijeenkomst hebben bepaald aan de Zoute Rivier, of, zoo als de meeste gevangens zeggen, agter het Casteel.

Dat de 2^e^ en 6^e^ gevangens een halve dag tevooren van hier gegaan zijnde en zich een weijnig na de Duijnen of zoogenaamde Caabsche Vlakte begeeven hebbende, en dus de 1^e^, 3^e^, 4^e^ en 5^e^ gevangens de 2^e^ en 6^e^ gevangens op de bestemde plaats niet hebbende aangetroffen, zij gevangens, in steede van hunne route verder te neemen, genoodsaakt geweest zijn, om na elkanderen te zoeken, tot op den tweeden dag, wanneer zij malkanderen weder omstreex de Zoute Rivier hebben aangetroffen.

Dat daarop de gevangens zich eerst weder na de duijnen hebbende begeeven, aldaar, door middel van een veijl en vervolgens met een hakmes, dat door den 6^e^ gevangen van zijne lijfvrouw was meede genoomen, de eijsers, die om de beenen van den 3^e^ gevangen geklonken waren, hebben afgeslagen.

Dat zij gevangens weijders van daar zijnde gegaan na ’t Moddergat, bij den oud heemraad van Stellenbosch, Jacobus Conterman, na aldaar een weijnig vertoefd en brood en wijn gekogt te hebben, hunnen togt hebben vervolgt tot naar den cloofmaker onder Hottentots Hollands cloof, alwaar zij zich meede een weijnig ververscht hebben, en vervolgens gepasseerd zijn over de cloof, en aangekoomen bij zeekeren Christoffel Kock, woonende aan de Botrivier, vandaar bij eenen Willem Wilkens aan de Wolve Kraal, alwaar de derde gevangen zegt dat de 2^e^ gevangen zoude verkogt hebben twee blauwe baatjes, den 6^e^ gevangen toebehoorende, voor de somma van thien schellingen ieder, en waarvoor zij gevangens weder gekogt hebben, twee groote brooden en twee flessen wijn.

Dat zij gevangens voortgegaan zijnde tot bij zeekeren Barend Gildenhuijzen, aldaar meede nog, van ’t restand hunner penningen, gekogt hebben twee broodens en een fles wijn, terwijl zij gevangens van daar zijn gegaan na eenen Christiaan Koen, woonende aan de Kwartel Rivier, wijders na de weduwe Hans Jurgen Linde, daar zij gevangens een nagt geslapen hebben, van daar na de Storm Valleij bij eenen Gerrit Kemp, alwaar zijlieden twee boddels brandewijn en een half brood gekogt hebben, waarna zij gevangens hunne route verder hebben genoomen door de Nieuwe Clooff, totdat zij gevangens bij een Hottentots craal zijn gekoomen en daar twee dagen en twee nagten vertoefd hebben; zijnde alstoen door de 6^e^ gevangen eenig geld, en door den 4^e^ gevangen eenige kleederen, van die Hottentotten gestoolen geworden, waarop gemelde Hottentotten de gevangens, wanneer dezelve omtrend een dag van hunlieden vertrocken waren, achtervolg en gevangen genoomen dog, op de teruggaave van ’t gestoolene, vermits zij gevangens van padbriefjes voorzien waren, wederom losgelaten en huns weegs hebben doen gaan.

Dat de gevangens zich toen al wijders hebben begeeven bij eene weduwe Van Eede, onder aan de Breeden Rivier, vervolgens door de Karnmelks Rivier na de plaats van zeekeren Jan van Reenen, van daar de rivier den Donau gepasseert zijnde, na de plaats van eenen Pieter du Pree, geleegen omtrend de Kafferkuijls Rivier, terwijl de 2^e^ gevangen nog bekend heeft, hetgeen door den 3^e^ en 6^e^ gevangens meede zijn g’advoueerd, dat den 3^e^ gevangen in ’t voorbijgaan van de plaats van zeekere, op die route gewoond hebbende, smit, die zich met aan de gaande en koomende man smits- of wagenmakerswerk te verkoopen, in een kleijn huijse aan den weg geleegen, erneerd had, heeft geproponeerd, vermits die man daar alleen met een paar slaven woonden, en van eenig geld voorzien was, te vermoorden en van alles te berooven; gelijk dan ook de 2^e^, 3^e^ en 6^e^ gevangens hun na die plaats hebben begeeven, met intentie om te moorden en te rooven, edoch wanneer zijlieden ter plaatze van dien smit gekoomen waaren en daar niemand, vermits de plaats verlaten gevonden hadde, zijn zij van daar onverrigter zake na hunne overige makkers terug gekeerd.

Dat de gevangens eijndelijk, op ’t rapport van den 3^e^ gevangen Jonas, namentlijk dat de burger Sebastiaan Rotman een negotiant was en veele goederen en contanten hadde, hunne route na de plaats van eevengemelde Rotman hebbende ingericht en dezelve op den 21^e^ October jongstleeden genadert zijnde, onderling afspraak genoomen hebben om dien nacht digt bij die plaats te blijven, ten eijnde alsdan hun geprojecteerde moord en rooff aldaar ten uijtvoer te brengen.

Dat echter op de menigvuldige en aanhoudende remonstrantiën van den 2^e^ gevangen Andries om niet in ’t veld te blijven, maar liever dienzelven avond daar in huijs hun intrek te neemen, zij gevangens dan eijndelijk onder hunlieden besloten hebben om daar ter plaatze te gaan; gelijk zij gevangens daar dan ook tegens het vallen van den avond gekoomen zijn en, op de afvrage van den knegt, die zich daar ter plaatze bevond, in naame Kramer, hunne geleijbriefjes of passen hebben vertoond gehad.

Dat de vrouw van eevengemelde Rotman, terwijl haar man niet t’ huijs was, in die suppositie dat de gevangens, ingevolge hunne briefjes, werkelijk jongens van den slagter Van der Poel waren en geenes kwaads bedugt, de gevangens van behoorlijke spijs en drank voorzien, mitsgaders aan hun een goede slaapplaats bezorgd hebbende; de tweede gevangen Andries toen reeds aan de jonge van ’t huijs, in naame Hector van de Caab, gevraagd heeft: Hoe veele Europeesen, slaven en Hottentotten zich wel daar in huijs bevonden, en op het bekomen antwoord en bericht, met den 6^e^ gevangen Welkom na buijten is gegaan ten eijnde, apparentelijk, om over ’t een en ander te raadpleegen.

Dat voorts de 2^e^ en 6^e^ gevangens, bij hunne terugkomst in huijs, met de overige gevangens verder hebbende afgesprooken om den 1^e^ gevangen, vermids zij gevangens in de combuijs gelogeert waren, na binnen te zenden, ten eijnde de geleegentheijd van ’t huijs te verspieden, zulx door hem 1^e^ gevangen is geweijgerd geworden, met bijvoeging: Hier zijn weijnig menschen, het is nu tijd als wij iets willen beginnen.

Dat vervolgens onder hun gevangens verder beraadslaagd zijnde om, in steede van te gaan slapen, wakker te blijven totdat het geheele huijsgezin zoude in slaap geraakt zijn; zulx ook door hun gedaan is totdat zij gevangens, de klocke omtrend thien à elf uuren, opgestaan zijn om hun gruwelijk voorneemen ten uijtvoer te brengen, zeggende de 4 laatste gevangens dat zij daartoe door de 2 eerste gevangens zijn aangezet geworden, met te zeggen: Nu is ’t tijd.

Dat daarop de gevangens gesamentlijk opgestaan zijnde, een ijder hunner een afzonderlijk post heeft gevat, en wel de eerste gevangen aan de achterdeur, om op te passen dat daar niemand zoude uijtvlugten, en de 2^e^ gevangen aan de voordeur en ’t vengster van de kamer daar de vrouw zig in bevond, ten eijnde dezelve het uijtgaan te beletten.

Dat vervolgens de 4^e^ gevangen zig eerst na den knegt of sneijder Kramer begeeven en, denzelven met twee wonden in de buijk gestooken hebbende, gegaan is na de twee meijden, die in de gaandereij te slapen lagen, en na de eene met een steek om het leeven te hebben gebracht, de tweede met verscheijdene steeken gewond heeft en, volgens het zeggen van den 6^e^ gevangen, wanneer die meijd niet terstond stierf, op haar was gaan zitten en onder het geduurig steken, noch deeze godlasterlijke termen gebruikt heeft: Goddome, wat leeft die meijd lang, kan ik haar niet dood krijgen?

Dat de 2^e^ gevangen, die met een kirrij en een mes gewapend was, de vrouw, wanneer dezelve, op het gehoorde gerucht, zich met een van haare kinderen uijt het vengster met de vlugt had willen sauveeren, met de kirrij zoodanig een slag heeft toegebracht dat zij, die reeds op de vengsterbank was geklommen, daarvan af en op de grond gevallen is.

Dat de derde gevangen, wanneer de deur van de kamer, daar de vrouw zich in bevond, door den 5^e^ en 6^e^ gevangen opengehakt en hij na binnen getreden was, op de aanweijzing van den 4^e^ gevangen dat er een meijd, dewelke zich intusschen meester had gemaakt van het zuijgend kind en nog een kleijn meijsje met die twee kinderen onder het ledekant lag, naar die meijd toegegaan is, en dezelve met een kris, die hij van den 4^e^ gevangen gekreegen had, eenige steeken heeft toegebragt.

Dat vermits die meijd maar eens geschreeuwd, en vervolgens zich stil gehouden had, hij 3^e^ gevangen in de suppositie geweest is dat zij dood was, terwijl die meijd maar enkeld in de beenen is gequetst geweest, het meijse met een ligte wonde aan het hoofd vrijgeraakt, en het zuigend kind gantsch onbeschadigt is gebleeven.

Dat, volgens bekentenis van den 5^e^ en 6^e^ gevangens, de 4^e^ nog van ’t leeven beroofd heeft een kind, dat zich in de kamer bij de moeder bevond.

Dat de 5^e^ gevangen Saripa, nadat dezelve de slaaf Hector van de Caab, die in de combuijs te slapen lag, met twee wonden ter dood had gebragt en vervolgents \[*sic*\] na binnen gegaan zijnde, en de deur van de kamer, daar de vrouw zich in bevond, met behulp van den 6^e^ gevangen, met een bijl of hakmes opengehakt had, de kamer ingetreeden is en ’t kind, dat de moeder op de arm hield, met een kirrij het hoofd in twee gekliefd, voorts de vrouw mede met een kirrij zodanig geslagen heeft dat hij dagt dat zij ingsgelijks de geest daarvan zoude geeven.

Dat alwijders de 6^e^ gevangen, gelijk voormeld, de deur van de kamer, waar zich de vrouw bevond, beneevens den 5^e^ gevangen opengehakt hebbende, voorts alle kasten en kisten, door middel van een hakmes dat hij bij zijne opdrossing van zijne lijfvrouw had meede genoomen, opengebrooken hebbende, met alle de gevangens zoo veele goederen meede genoomen heeft als zij maar konden dragen, hebbende de gevangens niet ten regten kunnen opgeeven wat eijgentlijk door hun gestoolen is.

Dat de overige gevangens nog eenparig den 6^e^ gevangen hebben beschuldigt dat, hoewel zijlieden zulx niet gezien hebben, echter door den 6^e^ gevangen, wanneer zijlieden de voornoemde afgrijselijke moorden hadden volbragt, en van die plaatze vertrocken zijnde, op weg hunne gepleegde gruweldaden nog, als een zoort van heldenstuk, onder elkanderen verhandelden, aan hun verhaald heeft dat hij 6^e^ gevangen den knegt Kramer meede een steek gegeeven heeft, dat ’t mes hem in de buijk was blijven zitten en, daarenboven, een der meijden zodanig in de buijk gewond heeft: Dat haar (s.v.)[^2] de drek uijt den buijk gekoomen is; ’tgeen echter door hem 6^e^ gevangen is ontkend, onder voorwendsel dat hij zulx eeniglijk gezegd heeft om daar door niet beschaamd te staan voor zijne makkers en opdat hij door hun niet van lafheijd zoude beschuldigd worden, voegende nogthans, ten opzigt van den knegt Kramer, daar nog bij dat ingevalle die knegt drie wonden mogt hebben, hij er als dan ligtelijk wel een van hem 6^e^ gevangen konde bekoomen hebben.

Dat zij gevangens, nadat zijlieden die execrable moorden volbracht en zich van alles wat hun goeddagt voorzien hadden, omtrent twaalf of een uuren des nagts, zich van daar op weg na herwaards hebben begeeven, en hun gemaakt project, om na ’t Cafferland te gaan, uijtgesteld hebbende totdat zijlieden alle de geroofde goederen alhier zouden hebben verdebiteerd, onder elkanderen afspraak hebben genoomen om alsdan weder na derwaards hunne begonne rijs te volbrengen.

Dat zij gevangens vervolgents, des anderen daags, een wagen of twee in ’t gezicht gekreegen, en de 2^e^ gevangen Andries wederom geproponeerd hebbende om dien wagen almeede te attacqueeren en te spolieeren, sulx door de overige gevangens is afgeslagen geworden, onder ’t zeggen: D’ eene zonde is pas voorbij, en gij wilt weder een ander beginnen?, waardoor dan dat ook gestuijt geworden is.

Dat, eijndelijk, eenige dagen na de gepleegde moorden, zij gevangens des nagts nog gegaan zijn na de plaats van eenen Hendrik Hop, geleegen aan de Karnmelks Rivier, ten eijnde van daar eenige schapen te steelen, terwijl de 3^e^ gevangen als wagter bij de, op de plaats van Rotman gestoolene, goederen, vermits dezelve een zeer been had, in hun schuijlnest verbleeven is.

Dat de 5^e^ gevangen, wanneer hij van een schaap voorzien was en zich eerst op weg naar hun schuijlhoek begeeven wilden, door den donkeren van zijne makkers afgedwaald zijn, toen de dag aanbrak, genoodsaakt is geweest, wijl hij zich nog digt bij de plaats van eevengemelde Hop bevond, na voormelde plaats te gaan, alwaar hij 5^e^ gevangen dan ook, nietteegenstaande hij voorgaf een slagter jonge en van zijne makkers verdwaald te zijn, gevangen genomen is.

Dat voorts de Hottentots Capitain Adam Prins, die zich daar ter plaatze bevond, en reeds ordre bekoomen had om op de gevangens uijt te gaan, dien dag dan ook met zijne onderhoorige manschappen op commando is gegaan en, bij ’t passeeren der schaapenkraal van dickwijls gemelde Hop, door de nat en modderigheijd ontdekt hebbende dat er dien nagt vreemd volk aldaar geweest was, die spooren nagevolgd is totdat hij, ongeveer een half uur daar meede bezig geweest zijnde, alstoen in de ruijgte omstreex de Karnmelks Rivier de gevangens ontdekt heeft; dewelke, zoo dra zijlieden de Hottentotten ontwaarde, terstond zich in postuur van teegenweer stelden, onder het zeggen van een hunner: ’t Is nu tijd, nu moeten wij ons verdedigen; zijnde echter, desniettegenstaande, de gevangens eijndelijk g’apprehendeert, vervolgens na Zwellendam overgebracht, en daarna alhier in handen van justitie overgeleeverd geworden.

Dan nademaal diergelijke moedwillige aufugie, gepaard met gruwelijke moorden en geweldadige diefstallen, in een land, alwaar de regt en gerechtigheijd behoorlijk gehandhaaf word, geentsints ongestrafd kunnen blijven, maar in teegendeel ten spiegel en afschrik van andere soortgelijke moordsugtige fielten, mitsgaders ter beveijliging en zeekerheijd der, in de verafgeleegene districten zoo verspreijd woonende, goede ingeseetenen en derzelver bezittings, rigoureuselijk behooren te worden gestrafd.

Zoo is ’t, dat den edelacthbaren Raad van Justitie, voormeld, ten dage dienende, met alle oplettentheijd geleezen en overwogen hebbende, den schrijftelijken crimineelen eijsch en conclusie wegens den landdrost der colonie Swellendam, de heer Constant van Nuld Onkruijd, *nomine officii*, op ende jeegens de gevangens gedaan ende genoomen, mitsgaders gelet op den gevangens vrijwillige confessiën, voorts op al hetgunt ter materie was dienende en hun edelachtbaarens konde doen moveeren, regt doende uijt naam ende van wegens de hoogmogende Heeren Staten Generaal der Vereenigde Nederlanden, alle de gevangens hebben gecondemneerd, gelijk hun edelachtbaarens dezelve condemneeren mits deezen: omme gebracht te worden ter plaatze alwaar men alhier gewoon is crimineele sententiën te executeeren, aldaar den scherpregter overgeleverd, ieder nakend uijtgekleed en op een kruijs gebonden zijnde, met gloeijende nijptangen op agt differente plaatzen uijt de vleeschagtigste gedeeltens van hunne lichaamen stucken vleesch uijtgeneepen, voorts van onderen op levendig geleedbraakt te worden, zonder slag van gratie, en zoodanig te blijven liggen totdat den geest zullen gegeeven hebben, wijders de doode lichaamen naar het buijten gerecht gesleept, aldaar op raderen en de hoofden op penne gesteld zijnde, dus te verblijven totdat door de lucht en vogelen des hemels zullen zijn verteerd; met condemnatie van alle de gevangens in de kosten en misen van justitie, en ontzegging van den verderen of anders gedaanen eijsch en genoomene conclusie van den Officier.

Aldus gedaan en gesententieerd aan Cabo de Goede Hoop, den 23^e^ der maand November 1786, mitsgaders gepronuntieerd in ’t Casteel de Goede Hoop, den 2^e^ der daaraanvolgende maand December, mitsgaders geëxecuteerd ten zelven dagen.

Fiat Executie, \[get.\] C.J. van de Graaff.

\[get.\] P. Hacker, J. Rhenius, S. v. Echten, Johs. Smuts, J.M. Horak, As. van Sittert, W.F. v. Reede van Oudtshoorn, J.M. Bletterman, C.L. Neethling, C.G. Maasdorp, Cl. Matthiessen, G.H. Meijer, O.G. de Wet.

Mij present, \[get.\] C. van Aersen, secretaris.

<u>include here photograph of the Bougies letter (CJ 424, pp. 703)</u>

[^1]: Strictly speaking, a *slagtersbriefje* was a creditor’s note farmers received from butchers in exchange for their stock (Newton-King 1999: 146-47), but here it seems simply to be used as a synonym for the *pad*- or *permissiebriefje* slaves of butchers sent to collect stock would receive from their owners when they set out. See note 7 below.

[^2]: This is the abbreviation for the Latin phrase *salva venia*, which means ‘by your leave (for what is to follow)’. Here it is the word *drek* which is considered offensive.