---
doc_no: CJ 2487
citation: Inkoomende Brieven, 1776-1780, Deel 3, f. 125.
---

# ONTONG VAN BOEGIES AND ADONIS VAN DE CAAB

**CJ 2487** Inkoomende Brieven, 1776-1780, Deel 3, f. 125.

Weledelachtbare heer!

Gisteren heeft den Drakenstijnsen burger Johannes Nieuwout, alhier in hegtenis overgeleverd, desselfs slave jongen, genaamt Ontong van Boegies, denwelken, in den wijngaard met den druijflees bezig zijnde en door den, bij gemelde Nieuwout wonende, meede burger Pieter Engelbregt over eenig verzuim gereprimandeert werdende, zig tegens gedagte Engelbregt, en vervolgens tegens zijn lijfheer, op eene verregaande wijse met ’t mes heeft geopposeerdt. Van ’tzelve heb ik d’ eer u weledelachtbare bij dezen plichtschuldig rapport te doen; werdende gedagte slave jongen na de Caab in hegtenis getransporteerd, om eerstdaags tegens denzelven de nodige enquesten in fama te kunnen beleggen; terwijl met verschuldigde hoogachting ben,

Weledelachtbare heer!

U weledelachtbarens onderdanigen dienaar, \[get.\] O.G. de Wet.

Stellenbosch, den 12^e^ Maart 1779.

**CJ 2487** Inkoomende Brieven, 1776-1780, Deel 3, ff. 128-29.

Weledelachtbare heer!

Den slave jongen Adonis van de Caab, toebehoorende den burger Johannes Nieuwout, zig op dit ogenblik bij mij hebbende vervoegt en te kennen gegeven, dat hij omtrent zijn gegeven verklaring in de zaak tegens Ontong van Boegies, meede slaaf van gemelde Nieuwout voor den edelachtbaare Rade van Justitie hangende, niet ter goeder trouwe was te werk gegaan, als hebbende, uit vrees voor zijn lijfheer, de verklaring zodanig verleend, als hem zijn lijfheer opgegeven had; zeggende nader, dat den gevangen op zijn lijfheer niet gescholden heeft, nog hem met ’t mes agteraan is gevolgd, maar dat den gevangen wel ’t mes tegens de keel gezet en zijn lijfheer gedreigd heeft zigzelfs de keel af te snijden; onder betuiging wijders, dat den gevangen door den knegt Engelbregt ten onregten was geslagen geworden met een stok die hij meede bragt en mij vertoonde; achte ik ’t van mijn plicht u weledelachtbare hiervan provisioneel ten spoedigsten kennisse te geven; terwijl ik, om nader ligt in de zaak te bekomen, voornoemde Nieuwout bij mij ontbaden heb, en van ’tgeend bij ’t compareeren van denzelven kome te ontdekken, u weledelachtbare nader verslag zal doen.

Middelerwijl d’ eer hebbende met schuldige eerbied te zijn,

Weledelachtbare heer!

U Weledelachtbarens ootmoedigen en gehoorzamen dienaar, \[get.\] O.G. de Wet.

Stellenbosch, d’ 6^e^ Maij 1779.

**CJ 2487** Inkoomende Brieven, 1776-1780, Deel 3, ff. 130-32.

Weledelachtbare heer!

Omtrent het te kennen geven van den slaaf Adonis van de Caab, toebehorende den burger Johannes Nieuwout, dat hij zijn verklaring in de zaak van den meede slaaf Ontong van Boegies zoude hebben verleend met afwijking van de waarheid, gelijk bij mijne vorige d’ eer heb gehad u weledelachtbare provisioneel te berigten, moet ik u weledelachtbare thans nader rapporteren, dat denzelven Adonis, heden gehoord zijnde in tegenwoordigheid van zijn lijfheer, halstarrig bij zijn voorseijde gezegde is blijven persisteren. Dog, nadat hij door zijn lijfheer een en andermaal gedrongen was geworden om te zeggen wat reden hem Adonis tot zulk een leugentaal had gebragt, en of hij niet al van hem genoot dat een slaaf van zijn lijfheer te genooten had, konde denzelven, op ’t eerste zwijgende, tegens ’t laaste niets inbrengen; maar voerde hij zijn lijfheer in deeze woorden te gemoed: Maar waarom is baas mij dan zo tegen geweest met de mijd? Op ’twelke Nieuwout verhaalde dat gemelde Adonis zig ingelaten hebbende met eene zogenaamde Bosjesmans Hottentottin, bij hem woonachtig, hij, om de ondeugd van deeze Hottentottin (die hij voornemens was, tot voorkoming van verder bederf onder zijne slaven, te laten gaan) denzelven Adonis daarin had verhinderd. Waaruit dan blijkt dat deezen jongen hierover met een wraaktlust tegen zijn lijfheer bezielt geraakt zijnde, ’t sinister practijcq heeft gebruikt om zijn lijfheer te betigtigen dat denzelven hem tot het verlenen van een valsche verklaring had gepersuadeert. Dit kan nader worden afgenomen uit ’t verzoek, door hem Adonis bij mij gedaan, om van zijn lijfheer ontslagen te mogen worden, met bijvoeging dat hij dog geen goed bij denzelven zoude doen, en in welk verzoek hij zig zekerlijk verbeeld heeft niet te zullen missen, als hebbende, behalven eenig geld en dubbele klederen, waarvan hij hem had voorzien, nog tusschen dit en de Paarl, volgens zijn eigen bekentenis, verborgen gelaten: een assegaij, een viool, nevens eenige klederen en klijnigheden. Het gezegde word ten overvloede geprobeert wanneer men de contradictie in de zaak zelve betragt, om hem Nieuwout namentlijk te supponeren zig zelven zo verre te hebben vergeten, dat hij, ter bevorderinge van zijn eigen schade en ontegensprakelijk verlies als ’t gemis van den slaaf Ontong meede brengt, zig zoude bezoedelen met het verlenen van een valsch relaas, strokende met de depositie van voormelde Adonis en het beëedigen van dien, waardoor dus, gelijk hij zig uitdrukte, onschuldig bloed zoude werden gebragt op hem en zijne kinderen. Om welke redenen dan ook verzoeke dat u weledelachtbare op ’t een en andere reguard nemende, gelieve te permitteren dat, ingevolge ’t supplicq van gedagte Nieuwout, om zijne verdere schade en veelvuldige oncosten te vermijden, meergemelde Adonis alhier ter drostdije domesticq worde afgestraft en aan zijn lijfheer terug geleverd. Terwijl d’eer heb, met alle hoogachting, te zijn,

Weledelachtbare heer!

U weledelachtbarens ootmoedigen en gehoorzamen dienaar, \[get.\] O.G. de Wet.

Stellenbosch, den 8^e^ Maij 1779.