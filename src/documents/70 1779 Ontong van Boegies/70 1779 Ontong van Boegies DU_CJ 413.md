---
doc_no: CJ 413
citation: Criminele Process Stukken, 1779, deel 2, ff. 315-19.
---

# ONTONG VAN BOEGIES AND ADONIS VAN DE CAAB

**CJ 413** Criminele Process Stukken, 1779, deel 2, ff. 315-19.

Compareerde voor ons, ondergetekende gecommitteerdens uijt den edelagtbaare Raad van Justitie deeses gouvernements, den slaven jongen Adonis van de Caab, toebehorende den burger Jan Nieuwout, van competenten ouderdom, denwelken, ter requisitie van den onderkoopman en landdrost van Stellenbosch, d’edele Olof Godlieb de Wet, verklaarde hoe waar is:

Dat den comparant op zeekeren Donderdag, ’s morgens, nu omtrent veerthien dagen voorleden, zonder in den positiven tijd bepaald te willen zijn, met zijn mede slaaf, Ontong van Boegies, en den knegt van gemelde zijn leijfheer, in name Pieter Engelbregt, in den wijngaard met druijven te snijden beesig geweest zijnde, gemelde Ontong alsdoen, die eenige treeden van henlieden af was, gemelde Engelbregt had gevraagt of hij Ontong ook snijden moest, en wanneer gemelde Engelbregt daarop was komen te antwoorden dat hij maar dragen moest, en dat hij Engelbregt desselfs reij wel afsneijden zoude, had dien jongen meergemelde Engelbregt opstonds voor een moervreeter en hoerekind uijtgescholden, met bijgevoegde vrage of hij Engelbregt ook iets te commandeeren had, met bijvoeging: Komt slaat mij eens!, zulx gemelde Engelbregt een stuk brandhout genomen en dien jongen eenige slagen daarmede gegeven had; hebbende intusschen ’s comparants voorseijde leijfheer gemelde Engelbregt toegeroepen: Toe raakt wat!, als wanneer gemelde Engelbregt dien jongen nog eenige slagen gegeven had, intusschen dat gemelde Ontong met zijn arm, waarin een boslemmermes hield, eenige beweeging op gemelde Engelbregt maakte, dog dat gemelde Engelbregt dien jongen met ’t stuk hout een slag op desselfs arm toegebragt hebbende, hetzelve op de grond had laten vallen, terwijl voormelde Ontong, zo als met d’ andere hand, ’t mes wederom had willen optellen, wederom een slag op desselfs rug bekomen, en daardoor op de grond gevallen was.

Dat ’s comparants gemelde leijfheer, die intusschen daar bij gekomen was, dien jongen bekeeven hebbende, onder ’t zeggen: Oude rakker!, waarom luijstert gij niet?, gemelde Ontong opstonds zijn mes aan zijne keel geset en tot zijn leijfheer gesegt had: Toe moerneuker!, slaat mij eens!

Dat so als des comparants leijfheer wederom terug naar huijs quam te gaan, gemelde Ontong met een draagstok en ’t mes in zijne hand hem eenige treeden agteraan gegaan, egter immediaat wederom terug naar gemelde Engelbregt en hem comparant gekomen was; zulx meergemelde Engelbregt en hij comparant uijt vreese, dat door dien jongen mogten werden g’attaqueert, wat agteruijt gelopen zijnde, zijlieden egter, op ’t ontwaren dat dien jonge, naar henlieden eenige treeden agtervolgt te hebben, staan bleef, mede staan gebleven waren; als wanneer gemelde Ontong, onder geduurig schelden en onder het stukkent snijden van eenige wijnstokken met zijn mes, henlieden had toegeroepen: Komt nu hier!, dog dat kort daarop gemelde Ontong zijne twee manden met druijven genomen en naar den kelder gebragt had; alwaar denselven dan ook, volgens horen zeggen, door den burger Arij Visagie vast gemaakt en naar Stellenbosch getransporteert geworden was.

Niets meer verklarende, geeft den comparant voor redenen van weetenschap als in den text, en betuijgde voorts, ter presentie van den slaaf Ontong van Boegies, al het voorenstaande de suijvere waarheijd te zijn.

Aldus gedaan ende gerecolleert in ’t Casteel de Goede Hoop, den 29^e^ Maart 1779, voor d’ edele Lodewijk Christoph Warneck en Christiaan George Maasdorp, leden uijt den edelagtbaare Raad van Justitie, voornoemd, die de minute deeses, beneevens den comparant ende mij, geswooren clercq, mede behoorlijk hebben ondertekent.

’Twelk ik getuijge, \[get.\] C.L. Kloege, geswoore clercq.