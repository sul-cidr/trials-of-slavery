---
title: ONTONG VAN BOEGIES AND ADONIS VAN DE CAAB
citation: CJ 794 Sententiën, 1777-1781, ff. 161-70.
---

Nademaal Ontong van Boegies, slaaf van den landbouwer Johannes Nieuwout, oud na gissing vijftig jaaren, thans ’s heeren gevangen, vrijwillig beleeden heeft, en den edelagtbaare Raad van Justitie, uijt de verdere, ten processe gevoegde, stucken, sonneklaar gebleeken is:

Dat wanneer den gevangen, die bescheijden geweest is op zijn lijfheer, in ’t district van Drakensteijn geleegen, in de Salomons Valleij genoemden plaats, zig omtrent het midden van de maand Maart jongstleeden, of in de perstijd, op een Donderdagmorgen, beneevens den, als knegt bij des gevangens lijfheer woonenden, burger Pieter Engelbregt, mitsgaders den meede slaaf Adonis, in den wijngaard had bevonden, en voorseijde Engelbregt, op des gevangens vrage, of hij gevangen ook druijven snijden moest, aan den gevangen, die toen in dieselve reij wijngaardstocken, omtrend twintig treeden van hem af geweest was, tot antwoord gegeeven had, dat hij gev. de druijven maar na den kelder dragen moest, dewijl hij Engelbregt die reij zelfs wel afsnijden zoude. Den gevangen voorseijde Engelbregt opstonds voor een moervreeter en hoerekind gescholden en gevraagt had of hij Engelbrecht ook iets had te commandeeren, teffens daarbij gevoegt hebbende: Komt slaat mij eens!

Dat voorseijde Engelbregt mitsdien een stuk brandhout opgenomen, zig na den gevangen begeeven en denselven, over zijne brutaliteijd, daarmeede twee à drie slagen toegebragt hebbende; des gevangens lijfheer, die vanuijt zijn woonhuijs had ontwaard en gehoord dat den gevangen tegens meergemelde Engelbregt met scheldwoorden te keer ging, overzulks na den wijnberg gegaan was, en voorseijde Engelbregt van verre toegeroepen had: Toe raakt wat!, zulks meergemelde Engelbregt, den gevangen nog eenige slagen had gegeeven; dan ontwaard hebbende dat den gevangen met zijnen arm, in welkers hand denselven een boslemmermes hield, eene klijne beweeging quam te maken, had gemelde Engelbregt den gevangen opstonds een slag op dien arm toegebragt, met dat effect dat daar door het mes uijt des gevangens hand en op de aarde was gevallen, mitsgaders soo als den gevangen poogde hetzelve met de andere hand weeder op te neemen, denselven een tweede slag op den rugge gegeeven had, dermaaten dat den gevangen op de aarde needergevallen was; hebbende des gevangens lijfheer, die ondertusschen nader bij gekomen was, den gevangen over zijne assurantie en bedrijf bekeeven; en voorseijde Engelbregt des gevangens lijfheer voorts verwittigt dat den gevangen een mes in handen had.

Dat den gevangen alsdoen, onder het uijtten van een, teegens zijn lijfheer gerigt, seer vilain scheldwoord, en ’t herhaalde zeggen: Kijk, wilt gij ’t eens zien?, het mes met het scherp, tegens zijn gevangens keel geset hebbende, des gevangens lijfheer, vermits niets in handen hadde, zig dierhalven zagtjes van den gevangen had geretireert, dewijl vermeijnde dat den gevangen hem zelfs te kort doen zoude; dog dat den gevangen, in steede van dien, zijn voorseijde lijfheer, met een draagstok en ’t mes in handen, eenige treeden agteraangevolgt, dog kort daarop stil gestaan had, zig omgekeert en weeder na voorseijde Engelbregt en Adonis gekeert was, zulks dezelve hun iets agterwaards begeeven hadden, uijt vreese dat den gevangen hun, met het in handen houdenden mes, aanvallen mogte.

Dat den gevangen, middelerwijl dat desselfs lijfheer zig na huijs begeeven had, stil gestaan en, onder gestadig schelden, uijt boosheijd de rondsom \[*sic*\] hem staande wijngaardstocken, met zijn mes stuckend gesneeden, mitsgaders teffens bij herhaalinge geroepen hebbende: Komt nu hier! Den gevangen egter vervolgens bedaard was, zijne twee manden met druijven opgenoomen en dezelve na den kelder gebragt had; alwaar den gevangen, op versoek van zijn lijfheer, door den, zig juist bij hem bevondenen, burger Arij Visage, dewelke zig ten dien eijnde vanuijt het woonhuijs, na den kelder had begeeven, onder ’t neederzetten der manden, op ’t onverwagtst, het mes behendiglijk uijt zijn broekzak gerukt, en elders heen geworpen zijnde; hij gevangen aan voorseijde Visage gevraagt had waarom denselven zijn gevangens mes weggooijde, op ’twelke meergemelde Visage, den gevangen insgelijx vragenderwijse, toegevoegt hebbende waarom den gevangen zijn lijfheer daarmeede gedreijgt had, den gevangen daarop, in zijne quaadheijd, wel iets had gezegt, ’tgeen door gemelde Visage egter niet verstaan was; des meergemelde Visage, den gevangen opstonds vastgehouden en vanuijt den kelder bij zijn lijfheer in huijs gebragt had, alwaar denselven vastgemaakt, na Stellenbosch gestransporteerd, en dus in handen van justitie overgeleevert geworden was.

Maar nademaal diergelijke gedoente, in een land alwaar regt ende geregtigheijd gehandhaaft word, geensins ongestraft gelaaten werden kan, maar andere zulke fielten, ten voorbeelde en afschrik, na bevinding van zaken gepunieert werden moet.

Soo is ’t, dat den edelachtbaare Raad van Justitie, voormeld, ten dage dienende, met nadruk geleesen en overwogen hebbende, den schriftelijken crimineelen eijsch en conclusie, door den landdrost van Stellenbosch en Drakensteijn, d’ edele Olof Godlieb de Wet, *nomine officii*, op ende jeegens den gevangen gedaan en genoomen, mitsgaders geleth op des gevangens vrijwillige confessie, zoo wel als op ’tgeene ter zaake verder dienende was en haar edelagtbaarens konde moveeren, regt doende uijt naame ende van wegens de hoogmoogende Heeren Staaten Generaal der Vereenigde Neederlanden, den gevangen Ontong van Boegies hebben gecondemneert, gelijk haar edelagtbaarens denzelven condemneeren mits deezen: omme ter ordinaire justitie plaats gebragt te werden, aldaar den scherpregter overgeleevert, met de strop om de hals onder de galg ten pronk gesteld, voorts aan een paal gebonden, met roeden op de bloote rugge strengelijk gegeeselt, daarop gebrandmerkt en vervolgens in de ketting geklonken zijnde, daarin den tijd zijn ’s leevens op Robben Eijland aan ’s edele Compagnies gemeene werken te arbeijden; met condemnatie in de kosten en misen van justitie; en ontzegging van den anders gedaanen eijsch van den Officier.

Aldus gedaan en gesententieerd in ’t Casteel de Goede Hoop den 6^e^ Maij 1779, mitsgaders gepronuntieerd ende geëxecuteerd den 15^e^ daaraanvolgende.

Fiat Executie, \[get.\] Jm. van Plettenberg.

\[get.\] P. Hacker, A. van Schoor, L.C. Warneck, T.C. Rönnekamp, P.L. le Suëur, Gs. Hk. Cruijwagen, S. v. Echten, C.G. Maasdorp, G.H. Meijer.

Mij present, \[get.\] C.L. Neethling, secretaris.
