---
title: TROMP VAN MADAGASCAR ET AL.
citation: CJ 318 Criminele Process Stukken, 1714, ff. 90-7.
---

Interrogatoriën, gedaan maaken omme daarop, ter requisitie van den Independent Fiscaal Cornelis van Beaumont, gehoor en geëxamineert te werden, Thomas, lijfeijgen van den burger Christoffel Esterhuijsen.

Compareerde voor d’ ondergeteekende gecommitteerdens uijt d’ agtbare Raad van Justitie deeses gouvernements, de slaaf Thomas, hierneevens genoemt, dewelke op d’ onderstaande vraage sodanig heeft geantwoord als ter zijde van ieder staat genoteert:

Articul 1: Hoe sijn gevangens naam is, ouderdom en geboorte plaats.

Antwoort: Thomas van Bengalen, oud 30 jaaren.

Articul 2: Wiens slaaf hij is, en op wat post gewoont?

Segt slaaf te weesen van Christoffel Esterhuijs, en dat aan de Paardeberg gewoont heeft.

Articul 3: Wat tijd, wanneer, en uijt wat oorsaak hij gevangen van daar gefugeert is?

Antwoort: Dat hij met Knap een Deuntie, die hem opgerockent heeft, is weggelopen.

Articul 4: Welke slaven hij gevangen aengelokt heeft, mitsgaders wat dessein hij had daer mede uijt te voeren?

Antwoort: Dat hij beneevens Knap een Deuntie na de jongens van Casper Batenhorst zijn gegaan, die door Knap een Deuntie verleijt, met haar gefugeert zijn en dat Knap een Deuntie haar heeft gesegt dat se na ’t Namacquas land souden gaan.

Articul 5: Of hij gevangen, nae een geruijme tijt weg geweest zijnde, niet weder is gekoomen aen ’t huijs van sijn meester ten eijnde eenige schapen van daar te rooven?

Segt dat hij niet meer als eens is weg geloopen geweest en den slaaf Anthonij niet verlijt, nog in zijn geseltschap gefugeert te zijn.

Articul 6: Of hij gevangen den slaaf Anthonij niet gedwongen heeft, dat hij van sijn meesters schapen soude geeven?

Segt neen.

Articul 7: Of voormelde Anthonij sig daar niet tegens aengestelt heeft en gesegt, indien de Fiscaal zulx quaam ter ooren, hij sekerlijk soude moeten hangen?

Antwoort: Daar niet van te weeten.

Articul 8: Of hij gevangen daarop niet antwoorde: Wij sullen nooit weder bij de Duijtsen komen, nog haar broot meer eeten, mitsgaders hem belooft, indien mede wilde gaan, na het Portugeese lant te sullen brengen?

Segt dat Knap een Deuntie hem sulx wel heeft gezegt, maar dat hij teegen Anthonij daarvan niet gesprooken heeft.

Articul 9: Of hij gevangen, ziende dat Anthonij tot het fugeeren geensints inclineerde, hem niet heeft vast gebonden, geslagen, bij ’t hair gesleept, en gedrijgt, indien nog niet wilde me \[*sic*\] gaan, hem den hals te sullen afsnijden?

Sulx niet gedaan te hebben.

Articul 10: Of hij gevangen hem Anthonij, alsoo gebonden, tegens zijn wil niet naer de Groene Kloof heeft gesleept, en daar weder lost gemaakt?

Antwoort: Als boven.

Articul 11: Welke slaven hij gevangen met Jeroen meer opgemaakt heeft, als die van Sieurs Swellengrebel, Oortmans en van Mulder, en of hij die slaaven insgelijks niet heeft wijs gemaakt, haar in een ander land te brengen daar goed eeten en drincken was?

Antwoort: Dat Jeroen die slaven heeft opgemaakt,[^1] dog zeggen Tromp, Jeroen, Pasqual en Jonas dat Thomas hun aangesprooken heeft om weg te loopen en segt Jeroen dat hij er present is geweest wanneer Thomas de gemelde jongens aangesprooken heeft.

Articul 12: Naar wat plaats zij haar cours genoomen hebben, en hoe sterk het complot was?

Antwoort: Dat ze na de Groene Rivier gegaan zijn, en dat ze alsdoen met haar neegenen zijn geweest, als hij gevangen, Jeroen, Jonas, Pasqual, Theunis, Balij, Januarij, Anthonij en Isaac.

Articul 13: Waar, en op wat manier, sij geduurende ’t swerven aen de kost zijn gekoomen?

Antwoort: Dat ze haar met brood g’erneert hebben, ’tgeent \[*sic*\] mede genomen hadden, en dat Anthonij de kleederen gedragen heeft.

Articul 14: Wat insolentiën en brutaliteijten hij gevangen aen de Hottentots heeft helpen pleegen, en of haar het vee niet afgedwongen is geworden?

Segt geen brutaliteijten aan de Hottentots gepleegt, nog haar het vee afgedwongen te hebben.

Articul 15: Of hij gevangen niet mede van de Hottentots vijf koeijbeesten en 3 schaapen heeft helpen steelen?

Antwoort: Neen.

Articul 16: Of hij gevangen mede aen de kraelen van de Hottentots capiteins Couragie, Hanibal en Caesar geweest is, of waar hij elders met sijn bende belant is?

Segt daar niet geweest te hebben, maar dat hij in de Groene Cloof is geweest, omtrent de Sonquas Fontijn, om kost te soeken.

Articul 17: Of hij gevangen niet met een roer en assegaij gewapent is geweest, en tot wat eijnde hij sulx van sijn meester ontneemt heeft gehad?

Antwoort: Dat hij een snaphaan, twee paar schoenen, vijf schapen vellen, twee paar silveren gespen, een rok en een hembtrok van sijn meester heeft mede genomen.

Articul 18: Of hij gevangen het roer naderhand niet aen Jeroen heeft gegeeven, en uijt wat insigte ’tzelve overgelevert?

Zegt dat hij sulx niet gedaen heeft, maar werd door Jonas, Pasqual, Anthonij, Tromp en Jeroen overtuijgt, dat hij de snaphaan overgegeven heeft, mitsgaders dat hij haar heeft verhaalt dat hij seekeren jonge, Claas Kok genaamt, ses maanden opgehouden en de cost gegeeven heeft. Dat hij voorts in de Groene Cloof is gegaan om meerderen jongens op te maken.

Articul 19: Of hij gevangen geen mede besorger van geweer, kruijt, loot etc. is geweest, en wie sijn compagnons waeren?

Segt dat Knap een Deuntie een kist van sijn baas heeft opgebrooken en daar kruijt en loot uijtgestoolen, sonder dat hij er bij geweest is. Dog werd door Tromp, Anthonij, Jeroen, Pasqual en Jonas overtuijgt dat hij de bezorger, beneevens Knap een Deuntie, van ’t kruijt en loot is geweest, mitsgaders dat hij voor Claas Cok twee honderd sestig bisschuijten heeft gebakken.

Articul 20: Of de rendevous plaats niet is geweest aen ’t huijs van de kreuple boer?

Antwoort: Ja, dat aldaar hun rendevous plaats is geweest.

Articul 21: Of hij gevangen aldaar van Knap een Deuntje niet mede een stuk broot met bloet besmeert heeft genuttigt ende geswooren malkander getrouw te weesen, om de Hollanders alle leet aen te doen en nooijt weder bij haar te koomen?

Segt daarvan niet gegeeten te hebben. Tromp, in judicio present zijnde, segt dat Thomas, neffens hem en andere jongens, van ’t brood met bloed gegeeten heeft.

Articul 22: Of hij gevangen niet moet bekennen dat Knap een Deuntje, Tromp en hij gevangen de principaalste aenlijders, oprokkenaers en autheurs omtrent het fugeeren en verder gepleegde quaad zijn geweest?

Antwoort: Dat Tromp en Knap een Deuntie hoofden van ’t complot zijn geweest, en dat hij corporaal is geweest. Tromp, Anthonij, Jeroen, Pasqual en Jonas zeggen dat Thomas een van de principaalste hoofden en oprockenaars van ’t complot is geweest.

Articul 23: In hoe veel partheijen sij haar verdeelt hebben, en of hij gevangen niet mede hooft van een bende is geweest?

Antwoort: Dat Knap een Deuntie en Tromp hoofden van d’ eene, mitsgaders Jeroen en hij gevangen hoofden van d’ anderen troep zijn geweest.

Articul 24: Waar hij gevangen met zijn lot gesworven heeft wanneer Knap een Deuntje met zijn bij hebbende complices hun tegens d’ Hollanders defendeerde?

Segt dat hij, beneevens Isaac en Claas Cok, alsdoen al van de trop waren afgesepareert en op rijs naar huijs waaren.

Articul 25: Of hij gevangen ondertussen niet besig was om meer jongens op te maaken?

Antwoort: Neen.

Articul 26: Of hij gevangen, met nog twee jongens, door de Hottentots niet is verrast, vast gebonden en alsoo in haar kraal in arrest gebragt?

Antwoort: Dat hij aan de mond van de Berg Rivier, met de twee boven gem. jongens, door de Hottentots is vastgebonden geworden.

Articul 27: Of sij bij nagt niet lost geraakt zijn, en alsoo g’eschapeert; en werwaerts zij doe belant zijn?

Segt dat ze haar met een mes hebben los gesneeden, en dat hij vervolgens na zijn meesters wooning gegaan is.

Articul 28: Waar soo, sulx geweest is, en wat quaad daar uijtgevoerd is?

Antwoort: Als op articul 26, dat ze aldaar geen quaat gedaan hebben.

Articul 29: Wat boosheeden en schelmstukken hij gevangen verders als de voormelde aengehaalde geperpetreert heeft?

Segt geen quaat anders gedaan te hebben.

Articul 30: Wat hem gevangen gescheelt heeft zulke duijvelse daden te begaan?

Segt dat niet te weeten.

Articul 31: Of hij gevangen niet bewust is dat hier reets soo veel straffen op diergelijke vagebonden geoeffent zijn geworden?

Antwoort: Sulx niet te weeten.

Articul 32: Of hij gevangen niet moet bekennen sig schuldig gemaakt te hebben aan verscheide delicten dien op het alder rigoureuste strafbaer zijn?

Antwoort: Geen quaad gedaan te hebben.

Articul 33: Wat reedenen hem gevangen gemoveert hebben, wanneer seekeren Hollander hem meende te vangen, tot dat uijtterste te komen, van sig selven met een mes den hals te willen afsnijden, waarvan jegenswoordig nog het litteeken aan de keel heeft, en op wat wijse hij alsdoen ’t ontkomen is?

Antwoort: Dat hij sulx gedaan heeft omdat hij door een Hollander nagejaagt wierd, die hem vroeg wiens jongen hij was, waarop hij gevangen antwoorde dat hij de slaaf van Christoffel Esterhuijs was, waarop die Hollander hem voor ’t paard heeft uijtgejaagt. Dat hij gevangen niet langer kunnende voort komen, omtrent een bosje een mes heeft gevonden, waarmede hij sig in de keel gesneeden heeft, dat de Hollander hem heeft laaten leggen en weg gereeden is, waarop hij gevangen van daar na zijn meesters huijs is gegaan, hebbende zig zelve met olij bladeren geneesen.

Aldus gevraag en geantwoort in ’t Casteel de Goede Hoop, den 19^e^ Januarius 1714.

Dit X is het merk van den slaaf Thomas.

Als gecommitteerdens, \[get.\] O. Bergh, J. Blanckenberg.

Mij present, \[get.\] Dl. Thibault, secretaris.

Compareerde voor d’ ondergeteekende gecommitteerdens uijt den agtbare Raad van Justitie deeses gouvernements, de geïnterrogeerde hier vooren genoemt, dewelke, zijn gedaane antwoorden op de voorgehouden vraagpoincten van woorde tot woorde klaar en duijdelijk voorgeleesen zijnde, verklaarde daarbij volkomen te persisteeren niet begeerende datter iets meer bijgevoegd ofte van gedaan werden sal.

Aldus gedaan en gerecolleert in ’t Casteel de Goede Hoop, den 20^e^ Januarij 1714.

Dit X is het merk van den slaaf Thomas.

Als gecommitteerdens, \[get.\] O. Bergh, J. Blanckenberg.

Mij present, \[get.\] Dl. Thibault, secretaris.

[^1]: In the original a line is left open between this sentence and the one starting with ‘dog’. The first part is probably Thomas’s answer, while the part ‘dog…’ was written by the secretary or whoever did the questioning. This also occurs in question 19 below, but note also the answers to questions 18, 21 and 22 where Thomas’s answers are being compared with the evidence provided by the other slaves. It is not clear whether this was done at the actual interrogation, or was added later when the document was copied out.
