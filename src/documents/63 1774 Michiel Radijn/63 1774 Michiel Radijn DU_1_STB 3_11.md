---
title: MICHIEL RADIJN
citation: 1/STB 3/11 Criminele Verklaringen, 1759-1782, unpaginated.
---

Relaas gegeven, ter requisitie van den heer landdrost, Marthinus Adrianus Bergh, door den slaaf Julij van de Caab, van competenten ouderdom, lijfeigen van den burger Jacobus Malan, zijnde van den volgenden inhoud, namentlijk:

Dat nu eenigen tijd geleden, zonder dat den relatant dies wist te bepalen, zijnde op eenen Zondag avond, wanneer zijn lijfheer aan de Caab, en lijfvrouw reeds te bed gegaan was, terwijl hij relatant nevens de slavinnen Cadace[^1] en Dina, mitsgaders des relatants zoontje Februarij, zig in de combuijs ter hunner lijfheers woonplaats bevonden, en gemelde Februarij de slavinne Cadace over haar krom Duijtsch spreeken bespot en uitgelagt had, waarover den relatant hem bestrafd en twee klappen om d’ ooren gegeven hebbenden, den aldaar zijnde knegt, Michiel Radijn, daarbij gekomen was, vragende den relatant waarom hij dat jongetje geslagen had, en den relatant had g’antwoord: Omdat hij stout is, en de oude luijden bespot; met bijvoeging: Ik mag hem slaan, ’t is mijn zoon, al stond mijn baas er bij, die zoude nog zeggen: Raak wat; zig daarop omgekeerd hebbende, had hij relatant van agteren tegen ’t hoofd zodanige slag gekreegen dat plotselings nedergevallen was, zijnde dus buijten eenige kennisse blijven leggen, totdat hij door de meijden opgenomen en in een, ter zijde de combuijs staande, kamer gebragt was geworden: als wanneer hij relatant weder bij zig zelven gekomen zijnde, nogthans onbewust was geweest waarmede ofte hoedaniger wijs hem dien slag was toegebragt geworden, waarvan hij relatant wel, als ’t vervoeren van hem in voorseijde vertrek, door voormelde Dina en Cadace was onderrigt geworden.

Anders niet relateerende, geeft den relatant voor reedenen van wetenschap als in den text, bereijd zijnde het vorenstaande, des vereischt werdende, nader te zullen gestand doen.

Aldus gerelateerd ter secretarije aan Stellenbosch, den 18^e^ Augustus 1774, in ’t bijweesen van den bode Morits Herman Otto Woeke en den soldaat Frederik Wagener, als getuijgen.

Dit merk X heeft de slaaf Julij eigenhandig gesteld.

Als getuijgen, \[get.\] M.H.O. Woeke, F. Wagener.

In kennisse van mij, \[get.\] A. Faure, secretaris.

[^1]: *Sic*. In the other testimonies her name is spelled ‘Candace’.
