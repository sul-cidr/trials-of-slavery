---
doc_no: 1/STB 3/11
citation: Criminele Verklaringen, 1759-1782, unpaginated.
---

# JEPHTA VAN MADAGASCAR

**1/STB 3/11** Criminele Verklaringen, 1759-1782, unpaginated.

Relaas gegeven, ter requisitie van den heer landdrost, Marthinus Adrianus Bergh, door de slavinne Carolina van Madagascar, van competenten ouderdom, toebehorende den burger Pieter de Villiers Abramsz, inhoudende als volgt:

Dat op Zondag des voorledene weeks, ’s voormiddags, wanneer des relatantens lijfvrouw den slaaf Jephta van Madagascar had belast wat kool te gaan halen ter plaats van den oud heemraad, monsieur Jacobus Conterman, denselven daarop, in ’t omkeeren en gaan, in de combuijs gesegd had: Jouw moer, kan geen ander jongen gaan om kool te halen! Ik moet mijn uijen planten; ’twelk zij relatante, als zijnde toen alleen in dat vertrek duijdelijk verstaan had. Dat gemelde Jephta vervolgens heengegaan en des middags met wat kool in een sak weder t’huijs gekomen zijnde, der relatantes lijfvrouw in de namiddag een pot vol gemelde kool zelfs klaar gemaakt en de relatante om te koken overgegeven had, waarna zij relatante, daar mede beesig geweest zijnde, naar buijten was gegaan om water te halen, en weder te rug in de combuijs komende, gesien had dat voorseijde Jephta (die intusschen in ’t huijs gekomen was) de deksel van de pot in handen hebbende, deselve ten eersten weder daarop gezet had, en de relatante hem gevraagd hebbende wat hij daar bij de pot deede, gaf denselven ten antwoord, dat de pot kool sterk kookte, hij daarom er na gesien had, begeevende zig voorts wederom naar buijten. Dat de relatante vervolgens, in ’t omroeren der voormelde stovende kool, de kop van een slang in de pot gesien hebbende, sulx aanstonds aan haar lijfvrouw had bekend gemaakt: waarop haar lijfheer en -vrouw, nadat zij die slangekop mede in de pot hadden besien, gemelde pot met all \[*sic*\] wat er in was, uit de combuijs genomen en geborgen hadden. Dat wanneer, des volgende morgens, gemelde Jephta in haar presentie door hunne lijfheer daarover ondervraagd wierd, en zij relatante hem het vorensgesegde verweten had, denselven had gezegd dat hij meergemelde slangekop niet in de pot gedaan had, niettegenstaande de relatante egter betuijgde dat ’er dien namiddag niemand anders dan meergemelde slaaf Jephta in de combuijs was geweest.

Anders niet relateerende, geeft de relatante voor reedenen van wetenschap als in de text, bereijd zijnde het vorenstaande, des vereijscht werdende, nader te zullen gestand doen.

Aldus gerelateerd ter secretarije aan Stellenbosch, den 6^e^ November 1775, in ’t bijweesen van den koster Johannes Jacobus Reiniers en den burger Johannes Victor, als getuijgen hiertoe versogt.

Dit merk X is door de slavinne Carolina eigenhandig gesteld.

Als getuijgen, \[get.\] J.J. Reiniers, Johs. Victor.

In kennisse van mij, \[get.\] A. Faure, secretaris.

**1/STB 3/11** Criminele Verklaringen, 1759-1782, unpaginated.

Relaas gegeven, ter requisitie van den heer landdrost, Marthinus Adrianus Bergh, door den burger Pieter de Villiers Abrahamsz, van competenten ouderdom, zijnde van den volgende inhoud, namentlijk:

Dat op Zondag, den 29^e^ der even afgeweekene maand October, des namiddags, wanneer den relatants huijsvrouw een pot met kool tot het avondeeten had toebereijd en deselve door des relatants slavinne Carolina van Madagascar ter vuurhaard had doen overhangen en koken, gemelde slavinne, een wijle tijds daarna, tegens zonsondergang, bij haar lijfvrouw was gekomen en gesegd had dat, nadat zij uit de combuijs naar buijten gegaan om water te halen en wederom binnengekomen was, gezien had dat den slaaf Jephta van Madagascar (die intusschen aldaar ingekomen was) de deksel van voormelde pot in handen en deselve terstond weder op die pot geset had, waarop zij Carolina hem gevraagd hebbende wat hij daar deede, ten antwoord bequam, dat hij dagte dat de pot overkoken zoude en daarom de deksel opgeligt had, gaande denselven zo voorts wederom naar buijten. Dat zij Carolina vervolgens onder ’t omroeren dier spijse de kop van een slang in de pot gevonden had.

Op ’t welke des relatants huijsvrouw daarna ondersoek gedaan, en hem relatant sulx te kennen gegeven hebbende, hij voorts daarop meergemelde pot van ’t vuur genomen zijnde, in deselven de kop met een klijn gedeelte van een slang bevonden had. Dat den relatant, zonder dien avond iets daarvan aan gerepte Jephta te hebben laten blijken, voormelde pot, met ’tgeen er in was, had doen bergen tot des anderen daags morgens, als wanneer voorseijde Jephta van zijn werk gekomen zijnde, uit zigselfs tegen den relatant quam te zeggen: Baas, de meijd maakt dat zo, is dat mooij dat zij zo doet! Waarop den relatant hem voorts gebonden en bij voormelde pot gebragt, mitsgaders gevraagd had of hij ’t voormelde vergif selfs niet daarin gedaan had, wierd sulx door hem ontkend terwijl denselven wijders op ’t gesegde van voormelde Carolina (dewelke het vorenstaande ter zijner presentie aan den relatant quam te verhalen) wijnig had g’antwoord, zeggende alleenlijk dat hij ’t niet gedaan had. Al waaromme den relatant meergemelde slaaf Jephta, ter verder ondersoek dier saake, alhier in hegtenisse had gebragt.

Anders niet relateerende, geeft den relatant voor reedenen van wetenschap als in den text, bereijd zijnde, het vorenstaande, des vereijschte werdende, met solemneelen eede nader te zullen gestand doen.

Aldus gerelateerd ter secretarije aan Stellenbosch den 6^e^ November 1775 in ’t bijweesen van den bode Morits Herman Otto Woeke en den koster Johannes Jacobus Reiniers, als getuijgen hiertoe versogt.

\[get.\] Petrus de Villiers A. Soon.

Als getuijgen, \[get.\] M.H.O.Woeke, J.J. Reiniers.

In kennisse van mij, \[get.\] A. Faure, secretaris.