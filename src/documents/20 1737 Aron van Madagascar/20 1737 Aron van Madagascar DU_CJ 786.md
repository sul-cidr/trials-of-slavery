---
title: ARON VAN MADAGASCAR
citation: CJ 786 Sententiën, 1736-1743, ff. 88-93.
---

Nademaal uijt de libere, gerecolleerde confessie van Aron van Madagascar, oud 30 jaaren, slaaff van den landbouwer Paul Jourdan, buijten pijn ofte dwang van banden, van ijsers, dan wel de minste bedrijging van dien, gedaan, den edelachtbaren Raad van Justitie des Casteels de Goede Hoop evidentelijk is gebleeken:

Dat hij gevangen over eenige jaaren geleden, zijnde toen slaaff van de weduwe Admiraal, met een lijfeijgen, Jannuarij genaamt, hout op de Tafelberg soekende, denselven Jannuarij hem gevangen gesegt heeft, dat Leander Boegis, hooft der gaauwdieven, dewelke haar verblijff aan de Vishoek hielden, zig op de Tafelberg bevond, en hem Jannuarij twee dubbeltjes had gegeeven om daarvoor vuursteenen te coopen, welke twee dubbeltjes dien slaaff Jannuarij hem gevangen alstoen overgaff, met versoek voor deselve vuursteenen te coopen, ’tgeen hij gevangen aannam te doen, koopende, soo als van de Tafelberg afgekoomen was, van een jonge van den vertrokkene burger Pieter Burij, voor ’t hem meede gegeeven geld, ses vuursteenen, die hij gevangen, nevens meergemelde Jannuarij, des anderen daags op de Tafelberg aan den bovengenoemde slaaff Leander Boegis bragt, denwelken bij zig twee snaphanen en twee lijfeijgenen, die hij gevangen niet kende, had, leijdende hij Leander, soo als bij hem quamen, op hun aan, dog siende, soo als naderde, wie zij waren, hield hij aff, hebbende hij gevangen naar dato in de Vishoek den slaaff Joumat erkend voor een van de twee jongens denwelke Leander Boegis verselden.

Dat hij gevangen, over een groot jaar geleden, uijt zijn baas huijs is weggeloopen en met eenige Rio de la Goase jongens haar coers naar strand settende, zijn se eijndelijk gekomen boven de Vishoek, daar zijlieden haar verblijff namen, alwaar hij gevangen zag dat zijne makkers slangen aten, waardoor hij, soo als voorgeeft, bewoogen wierd om haar te verlaten en de reijse herwaards aan te nemen, ontmoetende onderweegs de slaven Joumat, Adam en den onlangs g’executeerde Jamboe, van dewelke hij gevangen, naar twee off drie dagen vertoevens, is weggegaan en naar de Caab terugge gekomen met de ketel van voorseijde Jamboe, die hij denselven ontstolen had.

Ende ten aansien zulke misdaaden, dewelke tegens de algemeene rust strekkende zijn en dienen tot aanmoediging en onderhouden der vagabonden en booswigten, niet ongestraft kunnen blijven, maar ten exempel van anderen op ’t rigoureuste dienen gestraft te werden.

Soo is ’t, dat den edelagtbaren Raad van Justitie des Casteels de Goede Hoop, ten daage dienende, aandagtelijk hebbende geleesen en geresumeerd den schrijftelijken crimineelen eijsch en conclusie door den heer Independent Fiscaal, meester Daniel van Henghel, *nomine officii* op ende jegens den gevangen gedaan ende genomen, wijders geleth op derselver vrijwillige gerecolleerde confessie en op alle ’tgeene voorts ter sake dienende was en haar Edel Agtbaarens konde doen moveeren, doende regt uijt name ende van weegens de hoogmogende Heeren Staaten Generaal der vrije Verenigde Nederlanden, den gevangen Aron van Madagascar hebben gecondemneert, gelijk haar Edel Agtbaarens denselven condemneeren mits deesen: omme gebragt te werden ter justitieele plaats alhier en aldaar den scherpregter overgeleverd zijnde, op de blote rugge dapper gegeesseld, en gebrandmerkt te werden, daar naar in de ketting geklonken zijnde, daarin den tijd van thien jaaren aan ’s edele Compagnies gemeene werken voor niet te arbeijden, condemneerende den Raad wijders den gevangen in de costen en misen van justitie.

Aldus gedaan ende gesententieerd in ’t Casteel de Goede Hoop, den 28^e^ Maart 1737, mitsgaders gepronuncieert ende geëxecuteerdt den 30^e^ der daaraanvolgende maand Maard.

Fiat Executie, \[get.\] J. de la Fontaine.

\[get.\] A. v. Kervel, J.T. Rhenius, Ns. Heijning, H. Swellengrebel, C. Brand, Js. Möller, R. Tulbagh, Mnus. Bergh, Corns. Eelders, Jan de Wit, Hendk. Oostwald Eksteen, Dl. Pfeil.

Mij present, \[get.\] Js. de Grandpreez, secretaris.
