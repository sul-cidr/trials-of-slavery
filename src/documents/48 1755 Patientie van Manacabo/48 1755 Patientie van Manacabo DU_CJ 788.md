---
title: PATIENTIE VAN MANACABO AND DECEMBER VAN BOEGIES
citation: CJ 788 Sententiën, 1750-1755, ff. 212-19.
---

Also Patientie van Manacabo, lijfeijgen van den burger Jan Brouwer, oud naar gissing 30, en December van Boegies, slaaf van den burger Frederick Simon Plaagman, oud omtrent 26 jaaren, thans ’s heeren gevangens, buijten pijn ofte dwang van banden, van ijsers, dan wel de minste bedreijging van dien, vrijwillig hebben beleeden, ende het den edeleagtbaare Raad van Justitie deeses gouvernements ook volkoomen is gebleeken:

Dat nu omtrent drie maanden geleeden, de gevangens met malkander afspraak genoomen hebbende omme van hunne meesters te gaan op drossen, den tweeden gevangen van sijn lijfheer een kromme sabel van de solder gestoolen en sig daarmeede des avonds, omtrent neegen uuren, naar ’t huijs van des eerste gevangens lijfheer, Jan Brouwer, en aldaar bij den eersten gevangen in de combuijs vervoegt heeft, alwaar den 2^e^ gevangen so lange is verbleeven totdat hij Brouwer en sijn knegt waaren gaan slaapen, als wanneer den 1^e^ gevangen uijt de kamer, waarin sijn baas neevens de knegt te slaapen lag, en waarvan de deur open stond, heeft gestoolen: een snaphaan, twee pistoolen, en vijf scherpe pattroonen, mitsgaders uijt de combuijs een pattroontas, waarmeede sij gevangens, naar dat alvoorens in de combuijs jder een pistool met los kruijt geladen hadden, des nagts hunne vlugt ondernoomen hebben, dragende den 1^e^ gevangen den snaphaan, d’ eene pistool en de pattroontas, mitsgaders den 2^e^ gevangen de andere pistool en den houwer, en dus die nagt door gemarcheert zijnde, sijn sij met den dag omtrent Baas Harmens Craal, en ’s nagts daaraanvolgende in de Baaij Fals gekoomen, alwaar sig omtrent een maand lang aan ’t gebergte opgehouden hebben, hun, volgens haar voorgeeven, erneerende met kost, die den schapewagter van de burger Hendrik Feerssen, April genaamt, en aan wien den 1^e^ gevangen kennis had, hun uijt sijn knapsack nu en dan soude hebben gegeeven, en denwelken vervolgens ook, naar dat een kogel van een der bij sig hebbende scherpe pattroonen aan vier stucken gekapt en den snaphaan daarmeede geladen hadde, denselven, terwijl door de gevangens insgelijx jder een pistool met scherp geladen wierd, ondertusschen afgeschooten en weederom soude geladen hebben.

Dat naar verloop van eenigen tijd, dan wel in ’t begin der gepasseerden maand October, de gevangens sig op seekeren avond met den donker aan ’t hangen van ’t gebergte bevonden, hebbende deselve door den, in de Baaij Fals bescheijdenen, soldaat Barent Janssen, die naar de paarden was gaan sien, ontdeckt sijn geworden, denwelken, als sustineerende dat sij slaven van den burger Jan Munnick waaren, aan deselve, wanneer hun op een tree, vijf à ses, genadert was, toegeroepen en gevraagt heeft of sij geen paarden gesien hadden, waarop sig gevangens, die hem Janssen als nog niet gesien hadden, op dat toeroepen hun schielijk omgekeert en teffens van hunne sijde jder een pistool afgehaalt, mitsgaders opstonts, met uijtgestreckte armen en overgehaalde haanen, dier pistoolen op hem Janssen, onder ’t seggen teegens denselven: Neen, wij hebben geen paarden gesien, aangelegt hebben, ende hij Barend Janssen, die van geen geweer versien was en voorts gewaar wierd dat een der gevangens nog een snaphaan, en den anderen ook nog iets, hetgeen hij, vermits de donkerheijd, niet wel verkennen konde, op sijn schouder had, door die onverwagte en gevaarlijke vertooning, seer verschrickt werdende, sijde hij alsdoen teegens de gevangens: Paaij, doet mij geen quaad, ik soek jouw niet, want ik heb paarden verlooren, waarop de gevangens dan ook, naar aan hem Janssen geantwoord te hebben: Als gij paarden soekt, so is het goet, komt dan niet nader, maar gaat na agter en laat ons niet sien dat gij naar de Baaij gaat, de op hem aangelegde pistoolen, naar eenige onderlinge, en hem Janssen onverstaanbaare, woordewisseling, langs hunne sijden hebben laaten sacken, waarop hij Janssen so voorts eenige wijnige treeden van hun af naar agteren is gegaan, begeevende sig egter, wanneer de gevangens, die hun weg naar de Baaij vervolgden, uijt het gesigt was, insgelijx naar de Baaij Fals, als wanneer hiervan aan den posthouder verslag heeft gedaan, terwijl de gevangens inmiddels hun weg meede naar de Baaij Fals hebben genoomen.

Dat den 1^e^ gevangen daarop, naar verloop van een dag of vier, te raade geworden sijnde sig Caabwarts \[*sic*\] te begeeven om sijn duffeltje te verkoopen en daarvoor kost meede te brengen, aan den 2^e^ gevangen den snaphaan, de eene pistool en de pattroontas heeft overgegeeven, en van denselven af en naar de Caab is gegaan, dog onderweegs inkeer krijgende, is denselven niet weeder terug gekeert, maar sig naar sijn lijfheer begeeven, door denwelken hij in handen der justitie is overgeleevert geworden.

Dat den schapewagter van voormelde Feerssen, April genaamt, op Saturdag den 8^e^ der afgeweekenen maand November ’s agtermiddags aan den voet van ’t gebergte gekomen sijnde, den 2^e^ gevangen aldaar slaapende heeft gevonden met een pistool in zijn linker arm, mitsgaders ter sijde van hem in een gat onder de klippen een snaphaan, een pistool, een plamper en een pattroontas, welk een en ander hij April, als denkende dat het een drosser was, stilletjes heeft weggenoomen, hetgeen den 2^e^ gevangen, die ondertusschen wacker wierd, ook heeft toegelaten met beding dat hem wat kost geeven soude, vermits grooten honger had, en dat hij April hem 2^e^ gevangen daarop gesegt hebbende, dat geen kost bij sig hadde, maar dat hij ’s avonds aan sijn meesters huijs in de Baaij Fals moeste koomen, dat hij hem dan wat eeten zoude geeven, is den 2^e^ gevangen hierop, met de eene pistool gewaapent, dien eijgensten avond aldaar verscheenen, als wanneer hij April hem 2^e^ gevangen in de combuijs ook wat heeft gegeeven, dog kort daaraan twee slaven van den posthouder dier Baaij, op de gedaane waarschouwing van geciteerde April, aldaar gekoomen sijnde, is den 2^e^ gevangen door deselve, met behulp van eevengemelde April, gevangen genoomen en dus meede in handen der justitie geraakt.

Ende gemerkt sulk eene ten hoogsten gevaarlijke aufugie en gepleegd publicq geweld, in een land daar de justitie geoeffent werd, niet kan nog mag gedult, maar in teegendeel, ten spiegel en afschrik van andere diergelijke booswigten, op het rigoreuste moet gestraft werden.

So is ’t, dat den edelagtbaaren Raad van Justitie, voornoemd, ten dage dienende, met nadruk geleesen en overwogen hebbende den schriftelijken crimineelen eijsch ende conclusie door den heer Independent Fiscaal, Pieter Reede van Oudshoorn, *ratione officii*, op ende jeegens de gevangens gedaan en genoomen, en wijders geleth op derselver vrijwillige confessiën en andere stucken daarneevens gevoegt, alle in judicio behoorlijk gerecolleert, voorts op alle hetgeene ter saake dienende was en haar edelagtbaarens eenigsints konde doen moveeren, regt doende uijt naame ende van weegens de hoogmoogende heeren Staaten Generaal der Vereenigde Neederlanden, mitsgaders van sijne doorlugtigste hoogheijd, den heere Prince van Oranjen en Nassouw, als Erfstadhouder, Capitain, en Admiraal Generaal van de Republicq, beijde de gevangens, Patientie van Manacabo en December van Boegies, hebben gecondemneert, gelijk haar edelagtbaarens deselve condemneeren mits deesen: om gebragt te werden ter plaatse alwaar men alhier gewoon is crimineele sententiën te executeeren, aldaar den scherpregter overgeleevert en aan een paal gebonden sijnde, met roeden op de bloote rugge strengelijk gegeesselt, en daarop gebrandmerkt te werden, voorts jder voor den tijd van thien agtereenvolgende jaaren in de ketting geklonken weesende, dus haar lijfheeren weederom te huijs gesonden te werden, mits deselve betaalende de kosten en misen van justitie, ontseggende den Raad den verderen ofte anders gedaanen eijsch van den heer Officier.

Aldus gedaan en gesententieert in ’t Casteel de Goede Hoop, den 4^e^ December 1755, mitsgaders gepronuncieert ende g’executeert den 6^e^ daaraanvolgende.

Fiat Executie, \[get.\] R. Tulbagh.

\[get.\] S. Swellengrebel, R.S. Allemann, Ns. Heijning, Cl. Brand, Corns. Eelders, D. d’Aillij, Jn. Raeck, P. Artoijs, Hk. vn. dr. Heijde.

Mij present, \[get.\] Jn. Fr. Tiemmendorf, secretaris.