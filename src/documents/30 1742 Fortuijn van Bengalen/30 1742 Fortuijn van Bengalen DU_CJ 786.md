---
doc_no: CJ 786
citation: Sententiën, 1736-1743, ff. 377-83.
---

# FORTUIJN VAN BENGALEN

**CJ 786** Sententiën, 1736-1743, ff. 377-83.

Nademaal uijt de vrijwillige gerecolleerde confessie van Fortuijn van Bengalen, lijfeigen van den landbouwer Abraham de Villiers, oud naar gissing 28 jaaren, thans ’s heeren gevangen, buijten pijn of dwang van banden, van ijsers, dan wel de minste bedreijging van dien, gedaan, en andere stucken ter saken diendende, evidentelijk is gebleeken:

Dat hij gevangen in ’t laatst van de maand November des gepasseerden jaars, sonder den precisen datum te kunnen opnoemen, na bevorens een week of anderhalft van zijn meester gedrost geweest te zijn, des nagts gekomen is op de onderste plaats van den landbouwer Pieter Venter, ten eijnde bij d’ aldaar sig bevindende slaven wat tobak te soeken, dewelke hem alsdoen gevangen genomen en bij haare meester op de bovenste plaats gebragt hebben, die hem gevangen vervolgens hebbende doen vleugelen door sekeren Hottentot, Adam genaamt, dewelke ter dier tijd bij zijn gevangens meester woonagtig was, naar desselfs woonplaats heeft opgezonden.

Dat hij gevangen met voormelde Hottentot omtrent de Paardeberg gekomen zijnde, denselven sig aldaar op de grond soude nedergelegt en, na hem gevangen los gemaakt te hebben, tegens hem gesegt hebben: Ik zal slapen, wilt gij heen gaan, dat kunt gij doen, en wilt gij blijven, dat kunt gij ook doen; waarop hij gevangen sig weederom naar zijn meesters plaats agter Ribeeks \[*sic*\] Casteel, genaamt de Leeuwenvalleij, alwaer beschijden was, heeft terug begeeven.

Dat hij gevangen, terwijl seekeren slaaf, die zijn gemelde meester aldaar hadde leggen, sig met de schapen in het veld bevond, alsdoen door een openstaande venster in huijs is geklommen en vervolgens daaruijt heeft gestolen: een halve emmer meel, een theeketel, en een droge bout schapenvleesch, waar mede hij gevangen sig begeeven heeft naar de Berg Revier, bij de sogenaamde Sanddrift, vanwaar hij des agtermiddags laat naar de woonplaats van den landbouwer Pieter Venter is gegaan, om een slavinne van deselve, Christijn genaamt, bij dewelke hij gevangen eenige tijd conversatie gehad hadde, te spreken.

Dat hij gevangen des avonds aldaar gekomen zijnde, bij een pomp, dewelke agter het huijs van voormelde Venter staat, is gaan sitten, alwaar voorsegde slavinne Christijn (nadat hij gevangen daar ter plaatse omtrent een uur geseeten hadden) gekomen is om een emmer met water te halen, dewelke hem gevangen siende, verschrikte, en teegens hem seijde: Ik wil met jouw niet meer te doen hebben, gij moet jouw leven niet weer komen, ik heb een ander man, begevende haar voorts, sonder meer te spreken, met de emmer met water naar huijs toe.

Dat hij gevangen, nadat de meergemelde Christijn weggegaan was, een pijp tobak heeft opgestoken, en onder het roken van deselve mismoedig werdende omdat die meijd hem verlaten hadde, alsmeede quaad zijnde, niet alleen omdat gemelde Venter hem hadde doen gevangen neemen en vleugelen, maar ook dat desselfs huijsvrouw hem gevangen eenigen tijd bevorens in haar huijs attrapeerende, met een beusemstok geslagen en zijn muts verbrand hadde, alsdoen voorgenomen heeft het woonhuijs van dikwils genoemde Pieter Venter in de brand te steeken, hetwelk hij gevangen ook dien eijgenste nagt heeft verrigt, maakende ten dien eijnde een pluijsje van oud doek, hetwelk bij de pomp lag, en hetselve bij de pijp in brand gestoken hebbende, heeft hij gevangen sig daar meede naar het gemelde woonhuijs begeven, alwaar hij het brandend pluijsje onder het dak, hetwelk heel laag is, in het riet stak, welk dak, nadat het reets ter breete van omtrent anderhalf vadem in de ligte vlam gestaan hadde, is die brand egter door gemelde Pieter Venter en eenige andere personen, dewelke neffens desselfs huijsvrouw en kinderen, in de ijgenste camer alwaar hij gevangen hetselve in den brand gestoken hadde, te slapen lagen, en onder dewelke den heemraad Pieter Laubser, door de sterke rook en damp die er in huijs was, ’t eerste wakker wierd, nog geblust geworden, begeevende hij gevangen soo dra sulx verrigt hadde, sig naar zijn schuijlplaats aan de Sanddrift, voormeld, alwaar hij, naar een dag of vier sig opgehouden te hebben, door de burgers Claas Laubser en Hendrik Venter gevangen genomen, en door meergemelde Pieter Venter en desselfs soon, nadat hij aan denselven ter zijner afvraging op desselfs woonplaats reets bekent hadde dien brandstigting begaan te hebben, vervolgens in handen van de justitie is overgelevert.

Ende gemerkt sulk een enorme gruweldaad bij den gevangen begaan, waardoor niet alleen de ruine van den landman, maar bij wijlen selfs den ondergang van een geheele colonie soude te dugten staan, in een land waar regt en justitie gehandhaaft word, geensints ongepunieert kan blijven, maar in teegendeel ten spiegel en afschrik van andere diergelijke boosdoenders exemplaarlijk moet werden gestraft.

Soo is het, dat den edelagtbaren Raad van Justitie deeses Casteels, ten dage dienende, aandagtelijk hebbende geleesen ende geresumeert den schriftelijken criminelen eijsch ende conclusie door den landdrost, sieur Pieter Lourensz, *ratione officii*, op ende jeegens den gevangen gedaan ende genomen, wijders geleth op desselfs vrijwillige gerecolleerde confessie, en op alle hetgene voorts ter sake dienende was en haare Edel Agtbaarhedens konde doen moveren, doende regt uijt name ende van weegens de hooghmoogende heeren Staaten Generaal der vrije Vereenigde Neederlanden, den gevangen Fortuijn van Bengalen hebben gecondemneert, gelijk haare Edel Agtbaarhedens denselven condemneren mits deesen: omme gebragt te werden ter plaatse alwaar men alhier gewoon is criminele sententiën te executeren, en aldaer den scherpregter overgelevert zijnde, overeijnd staande, met een ketting aan een paal gebonden, also levendig verbrand te werden, sullende het restant van het doodgebrande lichaam naar het buijten geregt werden gebragt, omme aldaar met een eijsere pot boven ’t hoofd (denoterende de brandstigting) op een rad gesteld, so lange te blijven setten, totdat hetselve verder ten eenemaal verteert zal weesen, met condemnatie in de costen en misen van justitie.

Aldus gedaan ende gesententieert in ’t Casteel de Goede Hoop, den 4^e^ Januarij 1742, mitsgaders gepronuntieert ende g’executeert, den 6^e^ daaraanvolgende.

Fiat Executie, \[get.\] H. Swellengrebel.

\[get.\] R. Tulbagh, P. Reede van Oudshoorn, R.S. Allemann, Ns. Heijning, Cl. Brand, Js. Möller, Corns. Eelders, Js. de Grandpreez, Am. Decker, W. v. Kerkhoven, D. d’Aillij, Dl. Pfeil, G. la Febre, J. Cruijwagen.

Mij praesent, \[get.\] D.G. Carnspek, secretaris.