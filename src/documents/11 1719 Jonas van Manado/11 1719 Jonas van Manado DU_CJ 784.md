---
title: JONAS VAN MANADO
citation: CJ 784 Sententiën, 1717-1725, ff. 131-38.
---

Alsoo Jonas van Manado, oud naar gissing omtrent de dertigh jaaren, lijfeijgen van Hermina Herwigh, weduwe van Jan Basilius Creitsmar, althans ’s heeren gevange, buijten pijn of dwang van banden, van eijser, ofte eenige bedreijgingh van dien, vrijwillig heeft geconfesseert ende beleeden, overzulx den agtbaare Raad van Justitie ten vollen gebleeken is:

Hoe dat hij gevangen, kort na het overleijden van zijn patroon, Jan Basilius Kreitsmar, voornoemt, ten eijnde zijn vrijdom te bewerken, aan gemelde zijn lijfvrouw op den 21^e^ den jongstleeden maand Augustus, ’s naamiddags de clocke drie uuren, op de solder van haar wooningh een request heeft gepresenteert, waarbij hij aan deselve zijn vrijdom quam te versoeken. Dat zijn lijfvrouwe dit geschrift geleesen hebbende, aan den gevangen heeft gevraagt of zijn baas hem deselve belooft hadde, daar den gevangen op ten antwoord heeft gegeven van neen, maar dat zijn overleeden meester teegens hem altijd hadde gesegt: Ik zal jouw goed doen.

Waarop de voormelde zijn meestresse gerepliceert heeft, zoo lange zij leefde, hem niet zoude verkoopen, en ook niet vrij geeven. Dat hij gevangen zig daarop niet ontsien heeft gehad deselve te gemoed te voeren: Dan zal ik ook geen goed meer doen, over welke assurante woorden hij gevangen door voorseijde zijne meestresse bestraft is geworden, op ’t welke hij gevangen teegen haar nog heeft gezegt, haar niet als een slaaff, maar als een getrouw knegt te sullen dienen.

Dat hij gevangen, op den 13^e^ der jongst gepasseerde maand October, des avonds de clocke tusschen agt en neegen uuren, door zijn meesteres, terwijl zij met haare knegts aan d’ tafel zat te eeten, gevraagt zijnde wat hem scheelde, dat niet wilde eeten, haar (soo voorgeeft) ten antwoord heeft gegeeven, een weijnig beschonken te weesen, en waarop hij gevangen nadat zijn meesteres gegeeten had, in plaatse van zig naar zijn ordinaire slaapplaats te begeeven, die vermetelhijd heeft derven gebruijken van hem in haare slaapkamer en onder haar kooij te verbergen, met dat voorneemens om te steelen.

Dat hij gevangen zig onder die kooij tot de middernagt heeft schuijl gehouden, als wanneer hij vandaar gekomen, sig naar een tafel, daar een bottel wijn op stond, begeeven en uijt dier bottel gedronken heeft. Dat onderwijl den gevangen daarmeede beesig was, het dogtertje van zijn meestresse, Catrijn genaamt, wakker is geworden en den gevangen gewaar werdende, haar moeder heeft wacker gemaakt, dewelke den gevangen siende, aan hem heeft gevraagt: Jonas, wat doe je hier?, en tegelijk uijt het bedde oprijsende, den gevangen naar haar is toegegaan en teegen haar gesegt: Stil, stil, Juffrouw, jij moet niet roepen; vervolgens een mes uijt zijn zak treckende (om, zoo hij voorgeeft, haar bang te maaken) daarmeede zijn meesteres op de borst heeft gestooken, dog de stoot van geen effect weesende, en zijn meesteres hem bij de hand gegreepen hebbende, om den gevangen in zijn verdere booshijd te stuijten, aan beijde haar handen is gequetst geraakt.

Dat hij gevangen met zijn meesteres worstelende, deselve de grendel van de deur heeft los gemaakt, en getragt te ontkomen, dog dat den gevangen telkens die weeder heeft toegeschooven totdat, eijndelijk, zijn meesteresse, naar lang worstelens, de deur heeft opengekreegen en met den gevangen over een schaafbank in ’t voorhuijs is komen te vallen, als wanneer zij: Moord, moord, en: Knegts, komt mij te hulp, heeft geroepen; onder ’twelke den gevangen de voordeur heeft open gerukt en met het mes in de hand (hem in judicio vertoond) de vlugt uijt het huijs en naar de Tafelberg genomen heeft.

Dat hij gevangen zig egter na deese begaane grove misdaad niet ontsien, nogte geschroomt heeft, des anderen daags avonds hem weederom op de plaats van zijn lijfvrouw te begeeven, hebbende het mes (zoo voorgeeft) alsdoe in zijn zak, en aldaar om te slaapen gekomen te zijn, met die intentie omme des anderendaags ’s morgens zijn vlugt weeder na ’t gebergte te neemen, dog dat hij alsdoen is verrast en alzoo vervolgens in handen van de justitie overgeleevert.

Alle ’twelke zijnde publicq en moorddadig geweld, door een gewapende slaaff aan zijn weerloose lijfvrouwe in haar geslooten slaapkamer bij den nagt gepleegt, oversulx saaken van zeer swaare en pernitieuse gevolgen, en in allen lande ten uijtterste strafbaar, dierhalven in een land, daar de justitie zuijver werde geoeffent, niet mogen gedult, maar tot een spiegel en afschrik van alsulke overgeeven booswigten ten seveerste moet geweerd en gepunieert werden.

Soo is ’t, dat den agtbare Raad van Justitie deeses gouvernements, ten dage dienende, gesien en geresumeert hebbende, den schriftelijken crimineelen eijsch en conclusie bij den heer Independent Fiscaal Cornelis van Beaumont *nomine officii* teegens den gevangen overgelegt, met de verdere stucken en documenten tot bewijs van zijn vermeeten specteerende, weijders gepondereert alle ’tgeene ter materie eenigsints dienende was, van haar Agtbaarens deede moveeren, doende regt in den naam ende van weegen de hoogmogende Heeren Staaten Generaal der vrije vereenigde Neederlanden, den gevangen hebben gecondemneert, gelijk hem condemneeren bij deesen: gebragt te werden ter plaatse daar men alhier gewoon is crimineele justitie te doen, en aldaar den scherpregter overgeleevert zijnde, eerst de regterhand afgekapt, vervolgens, met deselve en een mes boven ’t hoofd, met de coorde aan de galge gestraft te werden datter de dood na volgt, voorts het doode lighaam door ’s heeren weegen en straaten naar ’t buijten geregt gesleept en aldaar met de afgekapte hant en ’t mes boven ’t hooft weeder opgehange zijnde, soo lange te verblijven totdat door de lugt en vogelen des heemels zal zijn verteert, met costen en mise van justitie.

Aldus gedaan en gesententieert in ’t Casteel de Goede Hoop, den 23^e^ November 1719.

Gepubliceert en g’executeert den 25^e^ daaraanvolgende.

\[get.\] M.P. Chavonnes, A. Cranendronk, K.J. Slotsboo, Jan de la Fontaine, A. v. Kervel, J. Aldersz, Clis. Barents, C. Valk, G. v. Baarsenburg, M. Bergstedt.

Mij present, \[get.\] Dl. Thibault, secretaris.