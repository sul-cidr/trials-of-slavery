---
doc_no: CJ 323
citation: Criminele Process Stukken, 1719, ff. 535-39 \[modern pagination\].
---

# JONAS VAN MANADO

**CJ 323** Criminele Process Stukken, 1719, ff. 535-39 \[modern pagination\].

Huijden, den 16^e^ October 1719, compareerde voor mij, Daniel Thibault, secretaris van den agtbare Raad van Justitie deeses gouvernements, ter presentie van de naargenoemde getuijge, Hermina Herwig van Amsterdam, weduwe wijlen den burger alhier, Jan Basilius Creitsmar, dewelke, ter requisitie van den heer Independent Fiscaal Cornelis van Beaumont, verklaarde hoe waar is:

Dat, op den 20^e^ Augustus jongstleeden, zijnde Sondag, bij haar comparante in haar slaapcamer gekomen is, haare slaaf genaamt Jonas van Balij, dewelke aan haar heeft versogt, terwijl het Sondag was (en overmits hem sulx door zijn overleedene baas telkens gepermitteert was geworden), na ouder gewoonte te mogen uijtgaan. ’Twelke door de comparante hem wierd toegestaan, zijnde het alsdoe omtrent drie uuren naar de middag.

Dat zij comparante, des Maandags, naarmiddags te drie uuren, daaraan, ofte den 21^e^ van gemelde maand, op de solder van haar wooning zijnde, deese slaaf Jonas bij haar is gekomen, haar seeker papier overhandigt en gezegt: Daar Juffrouw, sonder iets meer te spreeken.

Dat zij comparante het voorseijde papier geleesen en den inhoud van dien verstaan hebbende, daaruijt heeft ontwaart dat deese Jonas zijn vrijdom aan haar versogt. Waarop zij aan denselven heeft afgevraagt of zijn overleedene baas hem sulx belooft hadden, die daarop ten antwoord gaf van neen, maar dat den overleedene Basilius hem altijt hadde gezegt: Ik zal jouw goet doen, daar zij comparante op gerepliceert heeft, hem Jonas niet vrij te sullen geeven, terwijl hem zijn baas ’tselve niet belooft had, daar door deese Jonas wederom op geantwoord wierd: Dan sal ik geen goet meer doen.

Dat zij daarop van den anderen zijn geschijden, deese slaaf naar ’t basthuijs gegaan \[*sic*\], zij comparante hem subiterlijk derwaarts is gevolgt, en hem eens over zijne voorstelling en geuijten woorden in ’t gemoed tastende, met recommandatie zijn pligt naar behooren te betragten, deese Jonas daarop ten antwoord heeft gegeven dat hij haar niet dienen soude als een slaaf, maar als een getrouwe knegt, in ’t welke hij tot den 13^e^ deesen loopende maand sig naar behooren heeft gequeeten.

Dat zij comparante op den 13^e^ voorseijde, zijnde Vrijdag, des avonds de clokke agt of neegen uuren, aan de tafel met haar knegts sittende te eeten, zijnde genaamt Jan van Ees, Willem Mijn en Jan Smuts, aan deese Jonas, overmits deselve niet wilde eeten, heeft gevraagt, wat hem scheelde, die daarop ten antwoord gaf: Niemendal.

Dat zij comparante, naar gespijsigt te hebben, en van geen andere gedagten weesende of denselven slaaf Jonas was naar oude gewoonte bereets op ’t solder gaan leggen slaapen, haar neevens derselver vier kinderen ook te rust heeft begeeven.

Dat omtrent des nagts ten een uuren, terwijl een kaars in haar camer brande, eene van haar kinderen, Catrijn genaamt, die beneevens nog twee andere bij haar comparante te bedde lagen, haar heeft wakker gemaakt en teegen de comparante gezegt: Moeder, daar is Jonas, waarop haar hoofd buijten de gordijnen steekende, deese Jonas heeft ontwaard en aan dezelve gevraagt: Jonas, wat doe je hier?, tegelijk uijt het bedde oprijsende, hij Jonas teegen haar heeft gezegt : Soet, Juffrouw, vervolgens daarop een bloot mes uijt zijn sak trekkende, haar daarmede op de borst heeft gestooten, ’twelke van geen effect zijnde, hij met het mes haar aan de keel of hals heeft getragt te qusten \[*sic*\], op ’twelke zij comparante den slaaf Jonas met het mes in de hand heeft aangegreepen, waardoor haar hand aan de zijne sodanig bestuwen is geraakt, dat hij de comparante met dat mes een quetzuur in de regterhand heeft toegebragt, ook in de worsteling een quetzuur aan haar linkerhant.

Dat zij comparante de grendel van haar camerdeur, waarmede deselve ordinair geslooten wierd, en nu ook naar gewoonte bezorgt was, tot twee differente reijsen heeft los gemaakt, en deese Jonas dezelve telkens onder ’t worstelen weder heeft toegedaan, totdat zij eindelijk de deur al worstelende heeft opengekreegen, en in ’t voorhuijs met denselven gekomen zijnde, over een schaafbank, aldaar staande, is gevallen, en voorts haar knegts, met het roepen van: Moord, moord, en: Knegts, komt mij te hulp, heeft wakker gemaakt; onder ’twelke deese slaaf de voordeur heeft opgerukt \[*sic*\], en onder de onderdeur gesprongen, mitsgaders alsoo g’eschapeert is, sonder datter alsdoe nog iemand bij haar was.

Dat zij comparante des Saturdag avonds, zijnde den 14^e^ deeser, door een van haar slaven, Claas genaamt, gewaarschouwt is geworden dat meergemelde Jonas op de plaats was en een mes in de hand hadde, waarop zij haar knegts heeft geordonneert om daarna uijt te sien, dog wanneer deselve op de plaats quamen om naar hem te soeken, zij gesien hebben dat hij over de muur is gesprongen, waarop zij comparante de geweldiger en caffers heeft laaten roepen om deesen Jonas in apprehentie sien te krijgen dewelke, gekomen zijnde, dienselven avond, omtrent de clokke half neegenen, deese slaaf Jonas, in de erweten agter haar huijs, in ’t thuijntie staande, sig verborgen hebbende, aldaar door de geweldiger, in presentie van haar knegts, caffers en slaven, is geattrappeert, en vervolgens alsoo in handen van justitie geraakt.

Alle ’tgeene voorseijde staat, verklaard de deposante te zijn, de suijvere en opregte waarheid, geevende voor reedenen van weetenschap als in den text, met presentatie, des gerequireert werdende, haar gedeposeerde met solemneele eede nader te willen gestaden.

’Tgunt \[*sic*\] dus passeerde aan Cabo de Goede Hoop, te overstaan van Pieter van der Heijden en Martinus Heems, clercquen ter justitieele secretarije, als getuijgen van geloove hiertoe versogt.

\[get.\] Harmina Herwegh, weeduwe van Ian Basilis Kreijsmar \[*sic*\].

Als getuijgen, \[get.\] P. van der Heijden, Ms. Heems.

In kennisse van mij, \[get.\] Dl. Thibault, secretaris.

**CJ 323** Criminele Process Stukken, 1719, f. 519 \[modern pagination\].

Aan den eebare \[*sic*\] juffw. Aarmintie Jillis[^1]

Geeft met alle nedrigheijt en droefheijt des herten te kennen UE. juffw. onderdanige slaaf Jonas van Manado hoe dat hij suppt. met vertoonig \[*sic*\] tot UE. juffw. nu ruijm 10 jaaren geleden heeft getrou dienst van UE. juffw. heeft gedient sonder niemant te klagen dierhalven zoo neemt hij suppt. uijtterste toevlugt tot UE. juffw. met gevouden handen en neergebogen knien ootmoedelijk biddende dat UE. juffw. gelieve naar zijn \[*sic*\] aangeboren goedertierentheijt met de ogen van medogentheijt \[*sic*\] hem suppt. aan te sien 1 vrij brief dat UE. juffw. gelieve toe te staan hem suppt. belooft sal getrou dienst voor UE. juffw. dien.

’Twelk doende &a.

[^1]: Because of the special nature of this document, the text has not been edited, except for standardising the capitalisation.