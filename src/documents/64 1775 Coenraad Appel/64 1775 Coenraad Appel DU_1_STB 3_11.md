---
title: COENRAAD APPEL
citation: 1/STB 3/11 Criminele Verklaringen, 1759-1782, unpaginated.
---

Huijden, den 25^e^ Januarij 1775, compareerde voor mij Abraham Faure, secretaris van Stellenbosch en Drakenstein, present de nagen. getuijgen, den slaaf October van Boegies, van competenten ouderdom, toebehorende den landbouwer Coenraad Appel, denwelken, ter requisitie van den heer landdrost, Marthinus Adrianus Bergh, verklaarde hoe waar is:

Dat nu eenige tijd geleeden, zonder die te kunnen bepalen, wanneer den comparant op eenen namiddag, naar zijn gissing omtrent ten 3 uuren, alleen beesig was in den thuijn te werken, zijn nonje Elsie met een ketel in de hand naar de, digt daarbij leggende, fontein was gekomen om water te halen, terwijl zijn lijfheer, die toen wat beschonken was, haar kort daarop gevolgd zijnde; zij beide onder een, bij die fontein staande, vijgeboom gekomen waren, gemelde nonje Elsie aldaar op den grond zig nedergelegd hebbende, des relatants[^1] gemelde baas haar aanstonds de rokken opgeligt en zijne dingen (zoals den comparant zig uitdrukte) met haar gedaan had. Waarna de comparant, die sulx duijdelijk had aangesien, zig voorts aan zijn werk hadde begeeven.

Anders niet verklarende, geeft den comparant voor reedenen van wetenschap als in den text, bereid zijnde, het vorenstaande, des vereischt werdende, nader te zullen gestand doen.

Dat aldus passeerde ter secretarije aan Stellenbosch, in ’t bijweesen van den bode Morits Herman Otto Woeke en den burger Johannes Victor, als getuijgen.

Dit merk X heeft den slaaf October van Boegies eigenhandig gesteld.

Als getuijgen, \[get.\] M.H.O. Woeke, Johs. Victor.

In kennisse van mij, \[get.\] A. Faure, secretaris.

**1/STB 3/11** Criminele Verklaringen, 1759-1782, unpaginated.

Relaas gegeven, ter requisitie van den heer landdrost, Marthinus Adrianus Bergh, door de slavinne Filida van de Caab, van competenten ouderdom, toebehorende den landbouwer Coenraad Appel, zijnde van den volgenden inhoud, namentlijk:

Dat wanneer der relatantes lijfheer, nu eenige tijd geleeden, zonder die te kunnen bepalen, op zeekeren Zondag na zonsondergang ,desselfs, ofte zijn vrouws oudste dogter, in naame Elsie Anna, ter zijner woonplaats, nadat zij twee emmers met water van de fontein in ’t huijs gebragt, en hij eene derselver opstonds uitgegoten had, haar wederom naar de fontein om water te halen had gesonden, haar ten eersten nagevolgd was. Dat de relatante kort daarop mede derwaards gegaan zijnde om een kan water voor haar te scheppen, agter een, aldaar staande, vijgeboom gekomen en van nabij gezien had dat haar lijfheer onder gemelde boom op ’t ontbloote lijf van gedagte haar nonje Elsie gelegen en haar vleeschelijk gebruijkt had. Dat de relatante des anderen daags morgens gemelde Elsie sulx verweeten en gesegd hebbende of zij wel wist wat kwaad zij met haren vader gedaan, en dat zij relatante dat gezien had, zij Elsie daarop had g’antwoord: Ja, ik weet het wel, maar wat zal ik doen! Hij dwingd mij daartoe, en als het uit komd en mij daarom gevraagd werd, zal ik het alles zeggen en niets verbergen.

Dat eenige dagen daarna, des avonds, wanneer ’t reeds donker was geworden, en des relatantes lijfheer, wat beschonken zijnde, agter de oude kelder was gaan leggen, hij meergemelde Elsie belast had hem een kommetje met water te brengen, hetgeen zij had gedaan; terwijl de relatante aldaar was gaan staan om te zien wat zijlieden doen zouden, dat zij alstoen had ontwaard dat hij gemelde Elsie bij de rokken gevat en naar zig getrokken had, waarop geseijde Elsie hem quam toe te spreeken: Vader! Moeder zal dat immers zien; en hij g’antwoord hebbende: Wat s…[^2] ik in jouw moeder?; zij Elsie terstond bij hem op de grond was gaan leggen, gelijk hij voorts op haar gelegen en, zo de relatante had kunnen bemerken, haar vleeschelijk bekend had; waarna de relatante in stilte naar ’t slavenvertrek gegaan was.

Dat wijders eenige tijd daarna, op seekeren dag, die de relatante niet wist te bepalen, tegen zonsondergang, wanneer des relatantes lijfheer haare voormelde nonje Elsie agter de zogenaamde Schildpadden Valleij had gesonden om de paarden te keeren, hij haar opstonds derwaards was gevolgd, waarna de relatante om houd te halen, veldwaards gegaan en omtrent gedagte vallij gekomen weesende, haar beijde tesamen op zodanige wijse in een boschje had zien leggen, als voormelde staat, gelijk naderhand nog eens op seekeren dag tegens den avond, wanneer meergedagte Elsie door haren opgemelde vader gestuurd wierd om de varkens naar voormelde vallij te jagen en hij haar, als voren, nagevolgd was, terwijl de relatante, om hout te halen, alweder haar cours derwaards genomen hebbende, had gesien dat zijlieden beide agter een bosschje als voorseijde op elkanderen leggende waren.

Anders niet relateerende, geeft de relatante voor reedenen van wetenschap als in de text, bereijd zijnde het vorenstaande, des vereijscht werdende, nader te zullen gestand doen.

Aldus gerelateerd ter secretarije aan Stellenbosch, den 25^e^ Januarij 1775, in ’t bijweesen van den bode Morits Herman Otto Woeke en den burger Johannes Victor, als getuijgen.

Dit kruismerk X is door Filida van de Caab eigenhandig gesteld.

Als getuijgen, \[get.\] M.H.O. Woeke, Johs. Victor.

In kennisse van mij, \[get.\] A. Faure, secretaris.

**1/STB 3/11** Criminele Verklaringen, 1759-1782, unpaginated.

Relaas gegeven, ter requisitie van den heer landdrost, Martinus Adrianus Bergh, door Elsie Anna Meijburgh, huijsvrouw van den landbouwer Coenraad Appel, zijnde van den volgenden inhoud, namentlijk:

Dat wanneer de relatante zig in den jaare 1755 met haren voormelde man, Coenraad Appel, in huwelijk begeeven heeft, zij bevorens, door eenen anderen, beswanger was geworden van haare dogter Elsie Anna, dewelke ook eenigen tijd voor ’t sluijten van gemelde huwelijk, reeds geboren was.

Dat gemelde haare bijgebragte dogter nu zeedert eenig geruimen tijd dikwerf door der relatantes man geslagen geworden zijnde, zij nooit tegen denselven daarover eenige assurante woorden gebruijkt maar sulx, zonder tegenspreken, geduldig verdragen had. Dog dat zij Elsie ten opsigte van de relatante het tegendeel betoond, en haar veeltijds bits en onordentelijk, zelfs ter presentie van der relatantes man, bejeegend hebbende, hij sulx altijd stilswijgende passeeren liet; hetgeen de relatante steeds verdroten had, zonder daarover egter eenig quaad vermoeden ten opzigte van haren man en dogter te hebben opgevat.

Dat, na der relatantes gissing, nu omtrent vier maanden geleeden, wanneer zij gemelde haare dogter Elsie had bekeeven, en deselven haar relatante in de combuijs zeer bits en assurant quam toe te spreeken, de slavin Filida haar daarover in deese bewoordingen had bestraft: Foeij! Moet gij uw moeder zo bejeegenen, gij agt haar als een hond, zij moet van u alles verdragen; met een bijvoegend verwijt: Foeij! Dat gij zulke goddeloose dingen met uw vader durfd doen! Waarop zij Elsie geantwoord hebbende: Wat kan ik dat helpen? De relatante, die sulx met verwondering had aangehoord, daarop tegen hare gemelde dogter quam te zeggen: Dat zijn mooie dingen, Elsie, dat ik van u hoor!, zij Elsie daarop weder had g’antwoord: Kan ik dat helpen!, op ’twelke door meergemelde Filida haar wierd toegevoegd: Als gij een brave dogter waard, zou gij sulx niet doen, maar ten eersten uwe moeder daarvan gewaarschouwd hebben. Dat de relatante sulx van haren man niet wel hebbenden kunnen geloven, op seekeren dag daarna, gerepte Elsie agter ’t huijs alleen had ondervraagd nopens hetgeen haar door opgemelde slavinne verweeten was, zij sulx had ontkend, onder deese uitdrukking: Foeij, hoe kan moeder dat denken! Zou vader sulke dingen met mij doen?; met verdere bijvoeging op de vrage: Hoe dat de meijd haar dat dan konde verwijten?: Zij verwijt mij dat wel, maar heeft het niet gesien, en zal dat moeten goed maken.

Dat eenige dagen naderhand, wanneer de relatante met gemelde haare dogter Elsie alleen op den weg wandelde en haar het voorseijde wederom voorhield en ondervraagde, had zij Elsie alstoen het gepleegde met der relatantes man in alle de omstandigheden verhaald, zonder er nogthans te hebben bijgevoegd dat zij daartoe was gedwongen geworden; oversulx zij relatante aan die saak niet meer twijfelagtig was.

Dat op seekeren namiddag, wanneer voorseijde slavinne uit was om houd te halen en der relatantes man voormelde Elsie belast hebbende theewater te koken, had zij relatante, door haaren man gesegd zijnde om bij de fontein wat vijgen te gaan plukken, zij derwaards begeeven; dog, na een quartier uurs tijds weder in ’t huijs gekomen weesende, had zij haren man op ’t bedde slapende bevonden, terwijl haare dogter beesig was het huijs te veegen, zonder dat zij relatante toen egter iets anders ontwaard had.

Dat omtrent een maand geleeden, des avonds, wanneer haren man op de werf de slaven October en Louis geslagen had, hij daarop met een stok in de hand in ’t huijs gekomen zijnde, de slavinne Filida een slag op ’t hoofd had toegebragt, onder ’t zeggen tegen haar: Gij bent een konkelaarster van alle de slaven; waarop hij voorts in de kamer was gegaan, terwijl de relatante, die nog bij de theetafel zat, van gemelde Filida hoorde zeggen: Daar zijn nog wel heeren daar ik mijn beklag aan doen kan, en zal de jongens daartoe opmaken; gelijk vervolgens gedagte Filida, nevens de slaven October, Louis en Caesar, dienselfden nagt ook van daar vertrokken waren.

Laatstelijk betuijgde de relatante dat, nadat zij vernomen had, ’tgeen door meergemelde haren man met haare dogter tesamen gepleegd was, zij hem een en ander maal daarover gesproken hebbende, hij sulx telkens had ontkend. Dog dat hij, kort voor zijn vertrek, onder betoning van berouw, sulx aan haar beleeden had.

Anders niet relateerende, geeft de relatante voor reedenen van wetenschap als in den text, bereijd zijnde het vorenstaande, des vereischt werdende, met solemneelen eede nader te zullen gestand doen.

Aldus gerelateerd ter secretarije aan Stellenbosch, den 7^e^ Februarij 1775, ten bijweesen van den burger Johannes Victor en den soldaat Johan Jacob Frederik Wagener, als getuijgen.

\[get.\] Elsie Anna Meijburgh.

Als getuijgen, \[get.\] Johs. Victor, J.J.F. Wägener.

In kennisse van mij, \[get.\] A. Faure, secretaris.

[^1]: *Sic*. Should be *comparants*.

[^2]: Perhaps *swernoot*, considered a terrible curse in the eighteenth century, hence the ellipsis. It is derived from German *schwerenöter* and was probably introduced at the Cape by German soldiers (Boshoff & Nienaber 1967: 629 and Scholtz 1972: 169-70).