---
doc_no: CJ 786
citation: Sententiën, 1736-1743, ff. 263-70.
---

# CUPIDO VAN MALLABAAR

**CJ 786** Sententiën, 1736-1743, ff. 263-70.

Alsoo Cupido van Mallabaar, slaaf van den burger Jan van der Straeten, oud naar gissing 28 jaaren, thans ’s heeren gevangen, buijten pijn ofte dwang van banden, van ijsers, dan wel de minste bedreijging van dien, vrijwillig heeft geconfesseert, en den edelagtbare Raad van Justitie deeses gouvernements sonneklaer is gebleeken:

Dat den gevangen in de jongst gepasseerde maand Maart, sonder den juijsten datum te kunnen opnoemen, op seekeren dag, nadat bereets drie à vier maal uijt en in zijn meesters huijs, geleegen aan Draakensteijn, gegaan was, ten laatsten eijndelijk weederom in huijs koomende, sig in een caemer heeft begeeven, uijt dewelke den gevangen een snaphaen beneevens een trommel met cruijt nam, waarop zijn gevangens lijfvrouw sulx siende, die alleenig met haar kind te huijs was, hem gevangen vroeg, waerom hij die snaphaan nam, en wat hij daer meede wilde schieten, en hij gevangen daerop antwoordende: Ik wil u niet schieten maar mij selfs, seijde zijn gevangens lijfvrouw: Laat dat dog in Godes naam staan, en hij gevangen weederom: Neem gij jouw kind maar op. Dat zijn gevangens lijfvrouw het kind opgenoomen, met hetselve hierop in het voorhuijs is gegaan, en den gevangen de snaphaen weederom needer geset hebbende, deselve is gevolgt, en in het voorhuijs koomende, onder het seggen: Wat wil gij nu hebben, dat ik jouw of mij sal vermoorden?, het mes uijt zijn sak gehaeld en voorts hetselve met de rug op zijn keel heeft geset, vraegende of zijn gemelte lijfvrouw sien wilde dat hij gevange hem de keel afsneed, waerop zijn gemelte lijfvrouw hem gevangen te gemoed voerde, waarom hij sulx doen wilde, en of hem iets mancqueerde, daar den gevangen op ten antwoord gaf: Soo veel, en den gevangen, naar dat zijn camisool en hembd uijtgetrokken en op de grond gegooijt hadde, wijsende op de leere broek, seijde: Ik ben in mijn land niet gewend sulke broeken te draagen, ik heb ook al twee à drie jaaren meede gewerkt, en sie niet dat de baas meerder jongens en nonje een meijd voor mij koopt, baas en nonje konnen wel lachgen \[*sic*\] en praaten, seggende den gevangen alstoen nog teegens zijne gemelte lijfvrouw, dat hij op seekeren tijd in de caemer was gekoomen wijl haar man te slaapen lag, met voorneemen om denselven te vermoorden, dog dat hij hem aansiende, een inkeer hadde gekreegen, omdat hij gevangen over zijn gemelte lijfvrouw en haar kind jammerde, naar hetwelke zijn gevangens lijfvrouw buijten de deur gingh en hij gevangen haar volgende, wees aan deselve vijf koogels, die hij uijt sijn sak haelde, onder het seggen: Die koogels hebbe ik voor mij selfs gemaakt.

Dat hij gevangen hierop weederom naer de caemer is gegaan om de snaphaen te haalen, soekende zijn gevangen lijfvrouw inmiddels met haar kind de vlugt te neemen, dog den gevangen sulx merkende, is haar aanstonds gevolgt met een bloot mes in de hand, haar belastende dat zij terug naar huijs soude gaan, seggende wel te weeten wat haar voorneemen was, waarop zijn gevangens lijfvrouw alsdoen ook naar huijs ging, alwaar hij gevangen haar ordonneerde dat zij in de combuijs soude gaan, ’twelk zij gedaan hebbende, heeft den gevangen tot twee reijsen toe met het bloote mes na haar gestooken, welke steeken zijn gevangens lijfvrouw de eerste maal met de regter-, en de tweede keer met de linker hand willende afweeren, daar door aan beijde haare handen is gequest \[*sic*\] geraekt, waerop hij gevangen het mes in zijn sak steekende, gemelte zijn lijfvrouw bij het haar heeft gevat en naar de caemer gesleept, seggende: Blijft daer met jouw kind en past dat op, gaande hij gevangen hierop weederom uijt de caamer in het voorhuijs, alwaar hij de snaphaan nam die als doen daar stond, hetwelk zijn gemelte lijfvrouw gewaar werdende, quam met een beesemstok in het voorhuijs, seggende teegens hem gevangen: Als gij die snaphaen niet laat staan, dan sal ik jouw met de beesemstok slaan, daar hij gevangen op antwoorde: Sla maar; dog zijn gevangens gemelte lijfvrouw een inkeer krijgende, ging van hem af en nam haar kind op, als wanneer hij gevangen de kolf van de snaphaen teegens de muur en de tromp teegens zijn borst settende, dog sonder deselve los te stooten, weederom heeft needer geset, onder het seggen: Gij bent dog gequest, het is beeter dat ik jou maar dood maek, want gij sult het dog aan baas seggen; daar zijn gevangens lijfvrouw op repliceerde, dat sij sulx niet seggen soude, maar wel dat brood willende snijden, haar selven in de handen gesneeden hadde, waarop den gevangen antwoorde: Dat sult gij doen; bepraetende zijn gevangens lijfvrouw hem eijndelijk om naar den chirurgijn Schabort te gaan om een plijster en wat brandewijn voor haare wonden, die sterk bloeden, te haalen, hem gevangen ten dien eijnde meede geevende een leedige fles, met welke fles hij in een droog reviertje, niet verre van het huijs, is gegaan, en van daar weeder terug koomende, bragt hij gevangen een halve fles brandewijn meede, waar van hij iets op de quetsueren van zijn gevangens lijfvrouw goot, en volgens zijn gevangens seggen, soude hij die brandewijn van seekere jongen, Januarij genaamt, toebehoorende den burger David Villier, bekoomen hebben.

Dat hij gevangen, na sulx verrigt te hebben, teegens sijn gemelte lijfvrouw nog gesegt heeft: Het soude beeter weesen, dat ik jouw, jouw man, en jouw kind vermoorde, en openvlekte als een vlek vis, en dan mij ook; gaande voorts naar buijten om zijn waater af te slaan, welke geleegentheijt zijn gevangens lijfvrouw waarneemende met haar kind de vlugt nam, begeevende sig naer de plaats van den landbouwer David Villier, siende zij, soo als een endweegs van huijs was, dat den gevangen buijtens huijs in de bosjes na haer sogte, ook hoorde zij kort daeraan naar de kant van haar huijs een schoot doen, en een wijnig daarna sag sij een groote rook en damp van haar huijs opgaan, alle hetwelke zij bij haare aankomst op de plaats van gemelte Villier heeft bekent gemaakt, die sig ook aanstonds derwaerts heeft begeeven.

Dat den gevangen hierop weederom in huijs is gekoomen en zijn meesteresse missende, sig naar buijten in de bosjes heeft begeeven om haar op te soeken, dog deselve niet vindende, is hij gevangen weederom in het huijs en in de caemer gegaan en, volgens zijn seggen, hem selfs willende dood schieten, soude het kooij goed daar door in brand geraakt zijn, hetwelk hij wilde uijtsleepen, dog door zijn dronkenschap te onmagtig zijnde, is hij gevangen uijt het huijs gegaen en eenige buuren siende aankoomen, heeft hij gevangen sig in een droog reviertje bij het huijs begeeven en sig aldaar de keel soeken af te snijden, dog wierd, terwijl hier meede nog beesig was, van de gemelte buuren aldaar gevangen genoomen, en alsoo in handen van de justitie overgeleevert.

Ende gemerkt sulke ongehoorde gruwel daeden, in een land daar regt en justitie geoeffent word, niet swaer genoeg kunnen werden gestraft.

Soo is het dat den edelagtbare Raad van Justitie deeses Casteels, ten daege dienende, aandagtelijk hebbende geleesen en geresumeert den schriftelijken crimineelen eijsch ende conclusie door den landdrost, sieur Pieter Lourensz, *nomine officii*, op ende jeegens den gevangen gedaen ende genoomen, wijders geleth op des gevangens vrijwillige gerecolleerde confessie, en op alle hetgeen voorts ter saake dienende was, doende regt uijt naame ende van weegens de hooghmoogende Heeren Staaten Generaal der vrije Vereenigde Neederlanden, den gevangen Cupido van Mallabaar hebben gecondemneert, gelijk haar Edel Agtbaarens denselven condemneeren mits deesen: omme gebragt te werden ter plaatse alwaar men alhier gewoon is crimineele sententiën te executeeren en aldaar aan den scherprechter overgeleevert en op een kruijs gebonden sijnde, van onder op, sonder slag van gratie, leevendig geleedebraekt te werden, en dus op ’t kruijs te blijven leggen totdat den geest sal hebben gegeeven, daar naer ’t doode lichaem naar ’t buijten geregt gesleept en op een rad geset sijnde, daerop te blijven leggen totdat door de lugt en voogelen des heemels zal zijn verteerd, condemneerende den Raad weijders den gevangen in de costen en misen van justitie.

Aldus gedaen ende gesententieert in ’t Casteel de Goede Hoop, den 28^e^ Maij 1739; mitsgaders gepronuntieert ende geëxecuteerd den 30^e^ dier maand.

Fiat Executie, \[get.\] H. Swellengrebel.

\[get.\] R. Tulbagh, D. v.d. Henghel, Ns. Heijning, Cl. Brand, Js. Möller, Mnus. Bergh, Corns. Eelders, P.R. de Savoije, Js. de Grandpreez, Am. Decker, H.J. Prehn, Jan Hendrik Hop, G. la Febre.

Mij praesent, \[get.\] D.G. Carnspek, secretaris.