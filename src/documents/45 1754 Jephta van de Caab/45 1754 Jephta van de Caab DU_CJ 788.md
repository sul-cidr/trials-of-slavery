---
title: JEPHTA VAN DE CAAB
citation: CJ 788 Sententiën, 1750-1755, ff. 179-183.
---

Also het den edelagtbaren Raad van Justitie deeses gouvernements, so uijt den door den heer Independent Fiscaal Pieter Reede van Oudshoorn overgeleeverden schriftelijken eijsch, als de in judicio gedaane bekentenisse door Jephta van de Caab, lijfeijgen van den eersten oppermeester deeses hospitaal, sieur Bartho de St. Jean, oud naar gissing 16 jaaren, thans ’s heeren gevangen, volkoomen is gebleeken:

Dat op Sondag, sijnde geweest den 4^e^ deeser lopenden maand Augustus, wanneer den heer Fiscaal, neevens de verdere kerckgemeente ’s voordemiddaags, naar volbragte Godsdienst, uijt ’s Heeren huijs alhier, sig naar huijs wilde begeeven, en neevens geciteerde gemeente ook reets tot aan ’t binnen portaal van de kerk gekoomen was, den gevangen, met een jas en een hand sommereel voorsien weesende, heeft kunnen goed vinden tusschen den heer Fiscaal ende sommige der meede, ende neevens sijn edele tegelijk uijt de kerck gaande, principaale heeren deeser regeering ende derselver huijsvrouwen, alsook een meenigte van andere juffrouwen, met veel onbeschofthijd, en genoegsaam met forie ofte geweld, sig selven tot in de kerck door te dringen, weshalven dan den heer Fiscaal, als in ’t eerste denkende dat deese door den gevangen gedaan werdende onbeschofte indringinge, uijt enkelde onnoselhijd gedaan wierd, hem gevangen, onder ’t seggen: Schrob je ter kerck uijt, van sig stiet, in verwagting dat den gevangen daaraan schuldpligtig soude hebben gehoorsaamt, dog ’t is daar soo verre vandaan gebleeven, dat den gevangen daarop niet alleen voor de tweede maal teegens geciteerde heer Fiscaal met een en deselve assurantie, en wesweegens door sijn edele dan ook aan denselven een stoot met de rottang gegeeven wierd, is koomen in te dringen, maar dat hij ook, terwijl ter sijde van den heer Fiscaal door hem geen middel van doordringen gevonden wierd, sijn kans ter assuranter indringinge in de kerck op de andere sijde van ’t portaal heeft willen waagen, ende hierop bij den heer Fiscaal gesien werdende, dat door des gevangens extra ordinaire onbeschofthijd, de uijtgaande kerckgemeente seer geërgert wierd, en oversulx door sijn edele aan de gemeente gesegt werdende dat sijlieden dien knaap ter kerck moesten doen uijtgaan, so heeft den gevangen eijndelijk ook sig nog wel so verre derven vervorderen van de heer Fiscaal eeven assurantelijk toe te snaauwen: Wel, moet ik de jas van mijn sinjeur niet brengen?; van welke assurantie hij gevangen egter op ’t laatste, wanneer van den heer Fiscaal publiquelijk hoorde dat hem gevangen strackjes wel vinden en met een kaffer naar de tronck soude doen brengen, tot andere gedagten quam, alsoo hij gevangen alsdoen, met een seer schielijk opsettend huijlend gelaat, aan welgemelde heer Fiscaal, onder belofte van sulx nooijt meer te sullen doen, om vergiffenis bad, dog waarmeede sijn edele, als sijnde niet alleen, maar ook de kerkgemeente, door sulken vilen schurck grootlijks ontstelt geworden, sig geensints kunnende vergenoegen, den gevangenen vervolgens heeft doen apprehendeeren en in de boeijen laaten brengen.

Ende nademaal sulke gepleegde assurantiën en stoutmoedige brutaliteijten geensints te dulden sijn, maar, tot een afschrick van andere diergelijke vile schurken, exemplaarlijk moeten werden gestraft.

So is ’t, dat den edelagtbaren Raad van Justitie, voormelt, ten dage dienende, met aandagt geleesen en geresumeert hebbende den schriftelijken crimineelen eijsch ende conclusie door den heer Independent Fiscaal, Pieter Reede van Oudshoorn, *nomine officii*, op ende jeegens den gevangen gedaan en genoomen, wijders geleth op des gevangens vrijwillige bekentenisse, voorts op alles wat ter saake dienende was en haar edelagtbarens konde doen moveeren, doende regt uijt naame ende van weegens de hoogmogende heeren Staaten Generaal der Vereenigde Neederlande, mitsgaders van sijne doorlugtigste hoogheid, den Heere Prince van Oranjen en Nassouw, als Erfstadthouder, Capitain en Admiraal Generaal van de Republicq, den gevangen Jephta van de Caab hebben gecondemneert, gelijk haar edelagtbaarens denselven condemneeren mits deesen: om gebragt te werden ter plaatse alwaar men alhier gewoon is crimineele sententiën te executeeren, aldaar den scherpregter overgeleevert en aan een paal gebonden sijnde, met roede op de bloote rugge strengelijk gegeeselt, en dus sijn lijfheer weederom te huijs gesonden te werden, mits denselven betaalende de costen en misen van justitie, ontseggende den Raad den verderen eijsch van den heer Officier.

Aldus gedaan ende gesententieert in ’t Casteel de Goede Hoop, den 15^e^ Augustus 1754, mitsgaders gepronuncieert ende geëxecuteert den 7^e^ der daaraanvolgende maand September.

Fiat Executie, \[get.\] R. Tulbagh.

\[get.\] S. Swellengrebel, J. Meinertzhagen, Ns. Heijning, Cl. Brand, Corns. Eelders, D. d’Aillij, Jn. Raeck.

Mij present, \[get.\] Jn. Fr. Tiemmendorf, secretaris.