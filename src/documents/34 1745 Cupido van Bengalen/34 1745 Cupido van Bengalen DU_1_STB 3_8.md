---
title: CUPIDO VAN BENGALEN
citation: 1/STB 3/8 Criminele Verklaringen, 1702-1749, unpaginated.
---

Aan den edelagtbaare heere Rijk Tulbagh, president, beneevens den edelagtbaare Raad van Justitie dese Casteels de Goede Hoop.

Edelagtbaare heer en edele heeren,

Den ondergetekende landdrost geeft met seer veel eerbied U Edel Agtbaarens bij deesen te kennen dat terwijl hij, op den 15^e^ der jongst afgeweekene maand September, sig aan de Caab bevond, van den oud heemraad Andries Brink bericht bekomen hebbende, dat een jongen van den oud burgerraad, sieur Andries Grové, genaamt Cupido van Bengalen, dewelke op de plaats van voormelten Brink, geleegen agter Riebeeks Casteel, genaamt ’t Vischwater, bescheijden was, een meijd van hem, genaamt Francina, meede aldaar woonagtig, doot gestooken hadde; heeft daarop aanstonds desselfs substitut ordre toegesonden omme ten spoedigsten met gecommitteerdens derwaarts te gaan en visitatie te doen, dewelke, naar dies verrichtingen weederom t’ huijs komende, hebben den ondergetekende bekend gemaakt dat het doode lichaam van voorseijde meijd Francina in het woonhuijs in de combuijs leggende gevonden hebben, naast een aldaar staande handmoolen, hebbende een steek in haar hals, twee steeken op de regterborst, ende een steek op de regterzijde onder de arm, op de ribben, mitsgaders dat het geheele hoofd van die slavinne bebloed was; alsmeede, dat ook gesien hadden dat een venster van de camer aan het woonhuijs, aan de linker hand, ’twelk van binnen met ijserdraat aan de grendels vast gemaakt, van buijten opengebrooken was, en meede in die camer een kist en kelder, die insgelijx geopent, en waaruijt eenige goederen, soo de knegt voorgeeft, gestoolen waren.

Dat zij vervolgens verstaan hebbende dat den voorgemelte slaaf, Cupido van Bengalen, die de daader van dien moord en huijsbraak wierd gesegd te sijn geweest, sigselven niet verre van daar in ’t veld hadde om ’t leeven gebragt, hun insgelijx naar derwaarts hebben begeeven, vindende dien slaaf omtrent een half uur van gemelte plaats ’t Vischwaater, bij een riviertje op zijn aangesigt leggen, met een steek in diesselfs buijk, waaruijt de darmen hongen, leggende naast zijn zijde een scheermes, ’twelk open was, en eenige treeden daarvandaan een ander groot mes met een scheede, ’twelke U Edel Agtbaarens breeder sal komen te blijken uijt de verklaaring van gecommitteerde heemraaden, deese *sub littera* A annex. Brengende den substitut bij zijn terugkomst meede den Hottentot, Louis genaamt, dewelke meede op die plaats woonagtig was geweest, en met meergemelte slaaf Cupido weggeloopen was, sittende thans alhier in de tronk.

Den ondergetekende, omme te ontdekken of dien Hottentot Louis meede schuldig was aan dien gruwelijken dootslag en huijsbraak, heeft, soo de knegt, als slaven en Hottentots ter dier tijd op gemelte plaats, ’t Vischwaater, bevonden hadden, bij sig ontbooden, en van deselve relaasen genomen; dewelke betuijgden, dat tusschen den 13^e^ en 14^e^ der jongst afgeweekene maand September des ’snagts, de slaaf Cupido, meergenoemt, uijt het woonhuijs in het slaavenhuijs op den plaats ’t Vischwaater, voornoemt, gekomen is, dewelke voorgemelte Hottentot Louis en desselfs broeder Piet, vroeg om meede te gaan naar de plaats van den burger Pieter van Taak om dacha te soeken, dewelke die \[*sic*\] daarop beijde opstaande, is voormelte Louis naar buijten gegaan, leggende de Hottentot Piet, wijl sig bedacht hadde, sig weederom needer om te slaapen. Den slaaf Pieter van Mallebaar, die op zijn kooij in het slavenhuijs lag te slaapen, hiervan niets weetende, en de honden sterk hoorende blaffen, begaf sig daarop naar buijten om te sien wat er te doen was, ontwaarende, soo dra buijten quam, doordien de maane helder scheen, dat er eene van de camervensters van het woonhuijs op die plaats open stond, begeevende hem oversulx weederom in het slaavenhuijs, maakende aldaar een jongen van voormelte Brink, Dramma genaamt, die te slaapen lag, wakker, seggende teegens denselven dat de camervenster open stond, dat sulx moogelijk door drossers konde gedaan zijn, en dat hij hetselve aan de knegt, in de wandeling genaamt Schipper Jan, die ter dier tijd op zijn schoonmoeders plaats, omtrent een uur vandaar geleegen, was, moeste gaan bekend maaken; dewelke daarop een paard genomen hebbende, sig ook naar derwaarts heeft begeeven, dog niet verre van de plaats komende, wierd denselven van het paard afgeworpen, vervolgende zijn weg alsoo te voet, maakende bij zijn aankomst den voormelte knegt wakker en gaf bericht dat de camervenster open stond, waarop dien knegt hem g’antwoord hebbende dat maar naar huijs soude gaan en dat hij hem volgen soude, is dien slaaf van daar weederom terugge gekeert.

Den ouden slaaf Pieter, naar ’t vertrek van den slaaf Dramma, begeeft sig met meergemelte Hottentot Piet naar het woonhuijs om te sien, wat of er dog mogte te doen zijn, gaande, naar de klink van de combuijs deur open gedaan hadden, met hun beijden daar binnen, ontwaarende, soo dra binnen quamen, dat de meijd van voorseijde Brink, Francina genaamt, die altijd des ’s nagts in ’t woonhuijs sliep, dichte bij een aldaar staande handmoolen, doot lag; waarop vuur gemaakt en een endje kaarz opgestooken hebbende, hebben geszeijde meijd nader besichtigt, siende alsdoen dat het bloed van die meijd langs de grond liep en dat de voordeur van het huijs open stond, dewelke door haar toegemaakt weesende, zig met hun beijden weeder naar het slavenhuijs terugge gekeert, belastende den ouden slaaf Pieter, omtrent teegens dat den dag aanbreeken soude, den voormelte Hottentot Piet dat den meergemelte knegt Schipper Jan kennisse soude hebben te geeven dat de meijd Francina doot was. Dewelke daarop een paard uijt de stal genomen hebbende, sig op weg heeft begeeven om dat te verrichten, dog niet verre van de plaats den voornoemden slaaf Dramma ontmoetende, aan dewelke hij seijde dat de meijd Francina doot was en dat sulx aan de knegt moeste gaan bekend maaken, is hij met dien slaaf, vermits denselven hem antwoorde dat de knegt aanstonds komen souden, weederom terugge gekeert, rijdende eeven gemelten slaaf Dramma, een korten tijd t’ huijs geweest zijnde, naar dat een zadel op het paard gelegt hadde, weederom naar de knegt omme denselven bekend te maaken, de doot van voorseijde meijd Francina,

en met eenen dat op de plaats gemist wierden dien vooraangehaalden slaaf Cupido en den Hottentot Louis; treffende hij Dramma dien knegt op het pad aan, dewelke hem, soo dra van het voorenstaande kennisse hadde bekomen, heeft gelast naar de Klapmuts te rijden en zijn meester van dit geval bericht te geeven, ’twelk dien jongen ook vervolgens heeft verricht. Vindende dikwils genoemde knegt, zijnde den burger Jan Nieuwenhuijsen, bij zijn aankomst t’ huijs, de veelgenoemde meijd Francina in de combuijs op haar linkerzijde, met de linker hand onder ’t hoofd, doot leggen, ontdekkende wijders dat een camervenster, welkers grendel met ijserdraat van binnen vast gemaakt, buijtenshuijs open gebrooken was, leggende onder deselve een kruk van een slijpsteen, missende ook, gelijk hem gerapporteerd was, dien slaaf Cupido en dien Hottentot Louis, siende vervolgens ook, naar dat sig in de camer begeeven hadde, dat een aldaar zijnde leedige kelder van hem, en een kist van opgemelte Brink, open gebrooken waren, vermissende uijt die kist 2 hembden en een baaijtje, mitsgaders, van een aldaar hangende kapstok, 2 rokken en een leedere broek.

Den vooraangehaalden Hottentot Piet, dewelke op het land beesig was om te ploegen, op den 15^e^ (hebbende de knegt Jan Nieuwenhuijsen in sijn relaas abusive gestelt den 17^e^)[^1] der voormelte maand September, van de ploeg t’ huijs komende, heeft gemelte knegt bekend gemaakt dat den ouden slaaf en beestenwagter Pieter met den gemelte Hottentot Louis bij de ploeg op het land gekomen waren, waarop de huijsvrouwe van geciteerden Nieuwenhuijsen met den Hottentot Piet naar het land gegaan is, belastende bij haar aankomst de ploeg uijt te spannen, naar welkers verrichtinge zij met dat, daarbij zijnde, volk en den Hottentot Louis terugge naar huijs is gekeert, seggende eeven gemelte Louis bij zijn aankomst aldaar teegens dien knegt, dat den slaaf Cupido teegens hem gesegd hadde: Jij hebt geen schuld, gaa jij maar naar huijs toe, ik heb een ziel vermoord, ik sal mij selfs vermoorden, met bijvoeginge, dat hij in ’t weggaan gesien hadde dat voorseijde slaaf Cupido sig met een mes, naar dat desselfs oogen met een doek toegebonden hadde, in de buijk heeft gestooken, waarop meergemelte knegt Jan Nieuwenhuijsen dien Hottentot Louis vastgebonden hebbende, denselven heeft gelast de plaats aan te wijsen waar die moordenaar sig selfs om ’t leeven gebragt hadde, wijsende den Hottentot Louis dien knegt een plaats aan, omtrent een half uur van het huijs, alwaar eenig bloed lag, vindende naar gedachten een hondert treeden daarvandaan den voorgenoemden slaaf Cupido op zijn buijk steunende ter aarde leggen, sonder te kunnen spreeken, bekomende de bovengemelte gestoolene goederen, beneevens een scheermes en een beesteriem, niet verre van dien slaaf Cupido weederom, begeevende sig met den Hottentot Louis daarna weeder op weg naar huijs omme gecommitteerdens af te wagten, dog een end weegs weg sijnde, wierd hem Nieuwenhuijs door de slaven, die bij den slaaf Cupido gelaaten hadde om denselven op te passen, toegeroepen dat den slaaf Cupido bereeds gestorven was, waarop zijn weg vervolgende en t’ huijs komende, den meergemelte Hottentot Louis aan een ketting heeft vastgeslooten, komende des anderen daags aldaar den burger Pieter van Taak, dewelke geszeijde Louis op zijn wagen geset en naar huijs heeft genomen om denselven naar Stellenbosch te brengen. Alle hetwelke U Edel Agtbaarens, des gelievende, breeder sullen kunnen sien, uijt de hierneevens gevoegde gerecolleerde relaasen van den knegt Jan Nieuwenhuijsen, *sub littera* B, van de slaven Pieter van Mallebaar en Dramma van Timor, *sub litteris* C en D, en die van den Hottentot Piet, *sub littera* E.

Den ondergetekende uijt alle de vier voorseijde relaasen verstaan hebbende dat den Hottentot Louis niet wel bij zijn verstand was, doordien sig steeds van andere Hottentotten en slaaven heeft geabsenteert, maakende in zijn eenigheijd verscheijde figuuren, als een mensch die buijten zinnen is, somtijds hart \[*sic*\] overluijd spreekende, lachende en danssende sonder ijmand bij sig te hebben, heeft denselven Hottentot Louis om hiervan de waarheijt te ontdekken, egter voor gecommitteerdens uijt deese edelagtbaare Raade een confessie afgenomen, hebbende in desselfs reedenen geen groote zinneloosheijd kunnen bespeuren als dat somtijds wat variabel in het antwoorden was, en dat bij ’t neemen van ’t recollement op den relaasen telkens protesteerde dat niet sinneloos ofte gek was, schoon sulx eevenwel door de relatanten staande wierd gehouden, geevende hij Louis niets anders in zijn geheele confessie, deesen *sub littera* F annex, te kennen, als dat door dwang door den slaaf Cupido, voornoemt, met geweld gedwongen is geweest om meede te gaan. Dat dien jongen hem eerst voor de deur van het slaavenhuijs over sijne onwilligheijd met een mes gedreijgd had te willen steeken, dat hij hem sulx naderhand, in de camer weesende, wanneer het licht weijgerde vast te houden, meede gedaan hadde, dat hij hem, in het voorhuijs komende, met een beesteriem om zijn lijf aan zijn eijgen lichaam vast gemaakt heeft, tot soo lange dat den slaaf Cupido, voormelt, hem belaste naar huijs te gaan om aan de knegt te waarschouwen dat hij hem vermoorden soude, ontkennende voorts nogte aan de moord van de meijd, nog aan het openbreeken van het venster, nog aan die van die kist en kelder, nog aan de andere gepleegde dieverijen, eenigsints handdaadig geweest te zijn, en waarvan den ondergetekende sig buijten staat erkend, door manquement van bewijsen, dien Hottentot Louis in eenig poinct het contrarie te kunnen bewijsen.

’t Is dan om die twee reedenen, edelagtbaare heer en edele heeren, namentlijk de getuijgenisse dat dien Hottentot zinneloos soude zijn, en dan dat dienselven betuijgt, geen schuld, nog deel aan het een of het andere te hebben, dat den ondergetekende sig genoodsaakt vind sig te wenden naar U Edel Agtbaarens omme deselven ootmoedig te versoeken, derselve hoogwijs oordeel, wat en hoedaanig hij met dien Hottentot Louis handelen en wat verders deese zaak aangaande, sal hebben te doen.

’twelk doende etc.[^2]

[^1]: The 15^th^ is written over the 17^th^, hence this paraphrase.

[^2]: The original ends here like this, which means that it was probably a rough copy which was later written out neatly and properly signed. This also explains why this document is in the Stellenbosch district archive and not in the Council of Justice volumes. Since Cupido died, his case was not sent to the Council of Justice, although it was used in Louis’s case.