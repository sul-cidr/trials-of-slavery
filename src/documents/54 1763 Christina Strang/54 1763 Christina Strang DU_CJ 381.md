---
doc_no: CJ 381
citation: Criminele Process Stukken, 1764, ff. 32-5.
---

# CHRISTINA STRANG

**CJ 381** Criminele Process Stukken, 1764, ff. 32-5.

Relaas gegeeven, ter requisitie van den landdrost van Stellenbosch en Drakensteijn, sieur Johannes le Sueur, door Januarij van Ceijlon, slaaf van den landbouwer Jacobus Kruger, van competenten ouderdom, luijdende als volgt:

Dat, soo den relatant vermeijnd, nu meer dan twee jaaren, ofte twee, drie tijden voorleeden, wanneer des relatants lijfheer, woonagtig op sijn plaats geleegen in ’t Bocke Veld, van huijs weggereeden was en, soo den relatant gelooft, naar Stellenbosch om te drillen sig begeeven had, den relatant en sijn meede slaaf, August[^1] genoemd, sonder dat den relatant positief weet van wat natie denselven geweest is, dog sustineert een Batavische jongen te sijn alsoo geel van couleur geweest was, met hulpe van eenige Hottentots had moeten arbeijden aan ’t opmaaken van eene klippen kraal, hebbende sijlieden de klippen daartoe daaromstreex moeten opsoeken, door beesten aansleepen en voorseijde Augustus wijders daarbij de treckende beesten leijden moeten.

Dat vermits voorseijde Augustus niet naar genoegen van hunne te huijs gebleevene lijfvrouw gearbeijd had, deselve op een seekeren dag, sonder dien te kunnen noemen, in den voordemiddag naar gissing omtrent elf uuren met een kirrij in de hand bij henlieden was gekoomen, haar voorts begeeven had naar bovengemelden Augustus, die eeventjes beseijden een stroo huijsje gegaan was en, vermits het alsdoen wat koud quam te sijn, aldaar, soo den relatant vermeijnd, tobak had gerookt, hebbende den relatant, die slegts een treede thien à twaalf daarvandaan stond, alsdoen gesien dat sijne meergemelde lijfvrouw gemelde Augs. met den in handen hebbende kirrij overal, behalven op ’t hoofd, geslagen had, dermaaten dat de handen van meergenoemde Augustus, door de daarop ontfangene slagen, dik opgeswollen waaren, niet kunnende seggen of de armen waarover de kleeding was ook geswollen geweest sijn of te niet.

Dat voorseijde Augustus door de pijnen der ontfangene slagen niet in staat geweest sijnde swaare klippen op te tillen, en het werken hem bovensdien swaar gevallen was, dierhalven, wanneer hij sijne lijfvrouw had sien aankomen, altijd klijne klipjes aangebragt had, hetwelk bij meergemelde des relatants lijfvrouw bespeurd geworden sijnde, had deselve hem, naar verloop van een groot uur of iets meer, met den kirrij weederom overal en selfs op ’t hoofd geslagen, dermaaten dat dien jongen, op de grond needergevallen, sterk uijt hoofd \[*sic*\] gebloed, en voorts was blijven leggen; dan ter ordre van sijne lijfvrouw hebbende moeten opstaan en opnieuws aan ’t werk gaan, sonder sulx te hebben kunnen doen, had des relatants lijfvrouw, vermeijnde dat dien jongen dat uijt hoofdigheijd quam te doen, denselven de handen door hem relatant met een riem doen aan den anderen binden, en alsdoen meergemelde Augustus, onder het seggen: De Fiscaal weet niet soo goed als ik, om joulieden goed te maaken; agter over, en dus met de rug op een hoop klippen, die tot het maaken eener kraal waaren te saamen gebragt, had laaten neederleggen; sulx de uijtsteekende punten dier klippen dien jongen pijnen veroorsaaken moesten, hebbende voorseijde August met een combaars laaten toedecken en in dien staat eenigen tijd, sonder te weeten of sulx meer dan een of twee uuren is geweest, laaten leggen; waarna den relatant ter ordre sijner lijfvrouw, dien jongen weederom had moeten los maaken.

Dat meergemelde Augustus alsdoen niet hebbende kunnen arbeijden, door des relatants lijfvrouw ook niet meer was geslagen geworden, sijnde denselven egter bij ’t werkende volk verbleeven totdat sijlieden met arbeijden quaamen uijt te scheijden, als wanneer denselven sig, soo goed konde, naar ’t slavenhuijs begeeven had, sonder dat den relatant weet of meergemelde Augustus daarna, of in dien naardemiddag, water gehaald heeft ofte niet, alsoo den relatant sijn werk hebbende gedaan, daarop niet gelet had; gelijk aan, voor soo verre hem relatant bewust is ofte geheugt, dien naardemiddag geen vreemde op dien plaats geweest, nogte den daaropvolgende nagt verbleeven is, alsoo den relatant, soo dra van het werk komt, sig naar ’t slavenhuijs begeeft, vanwaar men het woonhuijs van sijn lijfheer maar als van agteren sien kan.

Dat wanneer den relatant omtrent middernagt wacker geworden was, hij, dewijl het koud geweest was, sig begeeven had naar den vuurhaerd, die in ’t slavenhuijs sig bevind, om wat vuur aan te maaken, als wanneer hij den, daar naast geleegen hebbende, slaaf Augustus had vinden dood leggen, waarvan hij relatant ’s morgens vroeg, dewijl sijne lijfvrouw nog had geslaapen, aan de kleijne kinderen kennis gegeeven had.

Dat wanneer den relatant, ’s morgens daaraan, met melken gedaan had, des relatants lijfvrouw in ’t slavenhuijs was gekoomen, den dooden slaaf gesien, mitsgaders den relatant en een aldaar gewoond hebbende groote Hotttentot, in naame Boegies, gelast had voorseijde Augs. maar te begraven, hetwelk sijlieden ook verrigt hadden, seggende den relatant dat dien Hottentot seedert vandaar weggeloopen is.

Dat wanneer twee à drie dagen daarna een slave jongen van des relatants lijfheer schoonsoon Jacob Cloete, in naame Carel, ter plaatse van sijn lijfheer met eene boodschap gekoomen sijnde, dien jongen aan hem relatant gevraagt had waar dat August was, en, dewijl deselve van een natie waaren, had den relatant aan dien jongen verhaald hoedanig gemelde Augustus door sijn lijfvrouw soodanig was geslagen geworden, dat daarvan was koomen te sterven, met bijvoeging dat hij relatant daarover wilde loopen klagen.

Dat dien jongen Carel het van den relatant gehoorde aan sijn relatants lijfvrouw gesegt hebbende, des relatants lijfheer, naar dat eenigen tijd te huijs geweest was, en voorseijde Carel sig meede ter plaatse van des relatants lijfheer bevond, hij relatant door sijn lijfheer met riemen aan de voorwielen van een wagen was vast gemaakt, dermaaten dat met sijn lijf op den disselboom te leggen quam, sijnde door sijn lijfheer alsdoen aan hem relatant gevraagt geworden, wat hij aan Carel van nonje en Augustus verhaald had? Op ’twelke den relatant gesegt hebbende: Niets; was gemelde Carel daarbij geroepen en denselven door sijn lijfheer gevraagt of den relatant niet aan hem had verhaald, dat des relatants lijfvrouw, den slaaf Augustus dood geslagen had. Op ’twelke dien jongen geantwoord hebbende: Ja!, had des relatants lijfheer hem relatant met een dubbelde gevlogten ossen riem geslagen; des den relatant gebeeden hebbende met slaagen op te houden, onder belofte van niet te sullen gaan klagen, had des relatants lijfheer, onder het seggen: Als gij niet meer wilt gaan klagen, maar stil swijgen, dan sal ik jou ook niet meer slaan; met slaan uitgescheijden.

Dat dewijl den relatant in de drie jaaren tijds dat op de plaats van sijn lijfheer gewoont heeft, thans de eerste maal aan de Caab gekoomen was, hij relatant, als voor gelijk lot vreesende, bij den heer Independent Fiscaal klagtig was gevallen en hem van ’t voorgevallene met meergemelde Augustus kennis gegeeven had.

Niets meer relateerende, geeft den relatant voor reedenen van weetenschap als in den text, met praesentatie om ’tselve nader gestand te doen.

Aldus gerelateerd in ’t Casteel de Goede Hoop, den 5^e^ December 1763, ter praesentie der clerquen Pieter Caspar Broedersz en Frederik Wilhelm Alleman, als getuijgen, die de minute deeses, beneevens den relatant ende mij, secretaris, meede behoorlijk hebben gesubscribeert.

’Twelk ik getuijge, \[get.\] C.L. Neethling, secretaris.

**CJ 381** Criminele Process Stukken, 1764, ff. 36-7.

Relaas gegeeven, ter requisitie van den landdrost van Stellenbosch en Drakenstein, sieur Johannes Jacobus le Sueur, door den Hottentot Jantje, oud naar gissing 10 à 11 jaaren, luijdende als volgt:

Dat den relatant, woonagtig sijnde, bij den landbouwer Jacobus Kruger op sijn plaats geleegen in ’t Roggen Veld, nu al langen tijd geleeden, sonder denselven te kunnen noemen, wanneer voorseijde Kruger om te drillen sig naar Stellenbosch begeeven had, en de slaven Januarij en August, beneevens eenige groote Hottentotten, die egter seedert alle van daar weggeloopen sijn, en hij relatant, met nog een kleijne Hottentot, genaamt Dantser, intusschen, ter ordre van de huijsvrouw van voorseijde Kruger, hadden moeten klippen tesaamen soeken en met beesten aansleepen, om daarvan eene kraal op te maaken, inmiddens gesien had dat voorseijde huijsvrouw den slaaf August, omdat niet naar haar sin quam te arbeijden, met een kirrij soo op den armen, rug als handen geslagen had, in dier voegen dat de handen van dien slaaf daardoor dik opgeswollen waaren.

Dat dien slaaf alsdoen nog minder had kunne voldoen, en dierhalven door gemelde huijsvrouw ten tweeden maale was geslagen geworden, en onder anderen meede op ’t hoofd, dermaaten dat hetselve sterk gebloed had; was meergemelde August op de grond koomen needer te vallen en, naar eenigen tijd geleegen te hebben, weeder van de aarde opgereesen, mitsgaders opnieuws aan ’t werk gegaan; dog ’tselve niet hebbende kunnen volbrengen, had denselven tot sijne, daar niet verre af geseeten hebbende, lijfvrouw gesegt dat niet werken konde; als wanneer deselve dien jongen, door den meede slaaf Januarij, de handen met een riem aan den anderen had laaten binden, op de rugge op een spitse hoop klippen neederleggen, met een combaars toedecken, en dus laaten leggen; hebbende hij relatant, naar verloop van eenige tijd, dien slaaf weederom los gesien, sonder net te kunnen seggen hoedat los gekoomen sijn mag.

Dat voorseijde Augustus voorts bij ’t werk sijnde verbleeven en soo wat meede gewerkt hebbende, vervolgens met den avond naar ’t slavenhuijs gegaan was, niet weetende of denselven nog in woonhuijs van sijn lijfheer om water te haalen is gweest; dog wel dat denselven Augs. den volgenden nagt in ’t slavenhuijs overleeden is.

Betuijgende de relatant dat voorseijde Augustus altijd wat siekelijk, of met dicke beenen behebt, geweest was; en soo meede: dat dien eijgensten nagt, wanneer voorseijde slaaf August was komen te overleijden, ter plaatse van sijn lijfheer een vreemd man was, lang van persoon, te paard was gekoomen, die aldaar overnagt had en ’s volgenden morgens vroeg weeder van daar vertrocken was.

Betuijgende den relatant dat, naar dat sijn baas weeder eenigen tijd te huijs geweest was, hij gesien had dat den slaaf Januarij, over dat van ’t met den slaaf August voorgevallene soude gesprooken hebben, aan de voorwielen van een wagen vast gemaakt en met osse riemen was geslagen geworden.

Niets meer relateerende, geeft den relatant voor reedenen van weetenschap als in den text, praesenteerende hetselve nader gestand te doen.

Aldus gerelateerd in ’t Casteel de Goede Hoop, den 5^e^ December 1763, ten overstaan der clerquen Pieter Caspar Broedersz en Frederick Wilhelm Allemann, als getuijgen, die de minute deeses, beneevens den relatant ende mij, secretaris, behoorlijk hebben onderteekent.

’Twelk ik getuijge, \[get.\] C.L. Neethling, secretaris.

**CJ 381** Criminele Process Stukken, 1764, ff. 40-5.

Relaas gegeeven, ter requisitie van den landdrost tot Stellenbosch en Drakensteijn, sieur Jacobus Johannes le Sueur, door Christina Strang, huijsvrouw van den landbouwer Jacobus Cruger de jonge, van competenten ouderdom, luijdende als volgt:

Dat wanneer, in de jongstleeden maand October reets twee jaaren voorleeden, sonder den dag off datum te weeten, der relatante man, om de burger exercitie aan Stellenbosch bij te woonen, sig derwaards begeeven had, en de relatante sig met derselver kinderen alleen te huijs was bevindende op haar plaats, genaamt de Tondeldoos Fonteijn, geleegen op ’t Rogge Veld, de relatante geduurende de absentie van haaren man derselver twee slaven jongens August en Januarij, beneevens de kleijne Hottentotten Jantje en Danser \[*sic*\], had te werk gesteld om op een beesten vel, waar voor eenige ossen bespannen waaren, klippen aan te sleepen, ten eijnde daarvan kraalen op te maaken.

Dat wanneer op een seekeren dag, die de relatante egter niet weet te noemen, aan haar ter kennis was gekoomen dat voorseijde slavenjongen August, die de ossen leijden moeste, op een morgen in sijn werk seer langsaam quam te sijn, den relatante haar oversulx na denselven begeeven, en hem met een stukje of spaan van een stok een á twee slagen op sijne handen toegevoegd had, onder het seggen: Waarom houd gij dat touw niet ter deegen vast en leijd mooij? Waarna sij weederom van daar weggegaan was, seggende dat meergemelde slaaff August, nog seer baars en onbedreven geweest was, ook geen woord Portugees, maar slegs Maleijds had spreeken kunnen.

Dat vermits vervolgens, sonder te weeten of het op dieselven dag geweest is als de relatante meergemelde August de voorseijde twee slagen toegebragt heeft ofte niet, den kleijnen Hottentot Jantje de relatante, die toenmaals in huijs geseeten had, in den voordemiddag van de werff af had toegeroepen: Nonje, kijk, August wil niet leijden!, had de relatante opstaande, sig derwaards begeeven, hebbende voorseijde August, soodra de relatante denselven genadert hadde, eene klip van de grond opgenoomen, en daarmeede, door het opligten van zijn arm, een bewijs gedaan alsof hij na de relatante gooijen wilde, hebbende denselven eevenwel niet geworpen, maar gemelde klip, soo als de relatante tot den anderen slave jongen Januarij had gesegt, en denselven gelast, dat hij een ossen riem neemen en voorseijde August daarmeede eene loesing geeven soude, weederom op de grond laaten vallen, kunnende de relatante nogthans niet positief seggen of dien slaaf, dewelke op de grond needergelegt is, vastgebonden is geworden ofte niet, maar wel dat hij op de aarde leggende, van den slaaf Januarij, ter haarer ordre, met den ossen riem, ses á seeven slagen ontfangen heeft, sonder hetselve getal der bekoomene slagen egter te weeten alsoo sij relatante die niet getelt had, waarna voormelde August, sijn werk dien dag was blijven waarneemen, naar egter alvoorens een pijp tobak in ’t slavenhuijs gestopt, daartoe van een der relatante kinderen, onder ’t wijsen op de pijp en ’t seggen in ’t Maleijdsche \[*sic*\]: Baasje, loop haal vuur, ’tselve bekoomen, en de voorseijde pijp in ’t slavenhuijs uijtgerookt te hebben.

Dat wanneer het volk op den middag van ’t werk uijtgescheijden was, en soo wel als voormelde jongen August gegeeten hadden, de relatante gesien had dat voorseijde August (die soo door sijne baarsheijd, alsoo sijlieden die jongen nog niet lang gehad hadden, als door sijne natuurlijke onnooselheijd, altoos gewoon was sijne combaars, ofschoon geen gebrek aan kleederen had, over sijn eene arm te hangen en, wanneer het wat koud ofte guure weer was, wel om sijn lighaam te slaan) tot slapen geneegen was, had de relatante denselven, soo goed sij in ’t Maleijdsche en Portugeesche \[*sic*\] gebreckigerwijse had kunnen voortbrengen, gevraagt of hij August ook wilde gaan slapen, op hetwelke denselven hebbende g’antwoord van ja, had sij sulx aan dien jongen g’accordeert, en denselven sig dus omtrent, dan wel eeven beseijden, een hoop met klippen needergelegt, een steen tot sijne hoofdkussen gebeesigt, en hem met sijne voorseijde combaars toegedeckt had, sonder dat de comparante \[*sic*\] dien jongen meerdere geslaagen, of op dien hoop klippen had doen neederleggen, nog minder vast maaken laaten.

Dat naar dat dien slaaf August aldaar omtrent een uurtje geleegen had, denselven van selfs van de grond opgereesen en neevens den anderen slaaf en de Hottentots weederom aan sijn werk gegaan, mitsgaders daarbij verbleeven was totdat het volk daar meede dien dag uijtgescheijden was, sonder meerdere slage bekoomen te hebben: sijnde meergemelde August dien naardemiddag nog wel drie maalen in ’t voorhuijs geweest en door een, juijst aldaar gekoomenen en in den nagt geslaapen hebbenden, landbouwer Jan Gijsbert Olivier gesien geworden, hebbende gemelde August, voorts dien avond met het andere volk, in een en ’tselve huijsje gegeeten, en sig tot slapen begeeven; sijnde den volgenden morgen door eene kleijne Hottentot, in name Jantje, wanneer de relatante nog sliep, aan de deur tot twee maalen geklopt en alsdoen aan de relatante door denselven toegeroepen: Nonje, August is dood!, op ’twelke de relatante gesegt hebbende: Ach, loop Hottentot!, had gemelde Jantje voorts hervat: Ja! Seeker, nonje!, weshalven de relatante opgestaan sijnde, haar naar de slavenhuijs begeeven, en voormelde August, behalven de broek, naakt en dood had vinden leggen, waarna de relatante, door den slaven jongen Januarij en de Hottentot Jantje, een graf had laaten maaken, en het lijk van dien jongen doen begraaven; hebbende soo als de relatante’s morgens uijt ’t slavenhuijs terug gekoomen was, voorseijde Olivier haar in de deur van haar woonhuijs ontmoet, weetende sij egter niet of denselven naar het slavenhuijs gegaan is ofte niet, maar wel dat sij relatante met dien man over het sterven van voorseijde August niet gesprooken heeft, gelijk gemelde Olivier dan ook kort daarop vertrocken en een, toenmaals bij haar geweest sijnde, Hottentot in naame Frederik, dien man nog den weg geweesen had, hebbende de relatante meergemelde August laaten begraaven, sonder eenige buuren daarvan kennis gegeeven, of het lijk te hebben laaten besigtigen, en ook den requirant daarvan geen raport gedaan had, nog te hebben laaten doen.

Betuijgende de relatante laatstelijk van den slaven jongen Carel, toebehoorende den landbouwer Jacob Cloete, niet gehoort te hebben dat meergemelde Januarij tot hem soude hebben gesegt dat de relatante meergemelde August soude hebben dood geslaagen, seggende ook niet te weeten dat gerepte Januarij die woorden tot iemand anders heeft g’uijt; invoegen denselven over dusdanige gesegdens ook geene slagen heeft ontfangen, maar wel over en ter saake dat voormelde Januarij, volgens het voorgeeven van eenige Hottentotts en slaven, vergift bij hem gehad hebben soude, dog waarvan nog der relatante man, nog den daar omtrent woonende veldcorporaal Scholts, de waarheijd hadden kunnen ontdekken.

Niets meer relateerende, geeft de relatante voor reedenen van weetenschap als in den text, met praesentatie omme hetselve, des noodig, nader gestand te doen.

Aldus gerelateerd in ’t Casteel de Goede Hoop, den 28^e^ Februarij 1764, ten bij zijn der clercquen Pieter Caspar Broedersz en Frederik Wilhelm Alleman, als getuijgen, die de minute deeses, beneevens de relatante ende mij, secretaris, meede behoorlijk hebben onderteekent.

’Twelk ik getuijge, \[get.\] C.L. Neethling, secretaris.

[^1]: Throughout these testimonies his name is variously spelled August or Augustus, and sometimes abbreviated to Augs.