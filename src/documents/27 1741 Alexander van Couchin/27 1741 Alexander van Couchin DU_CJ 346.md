---
title: ALEXANDER VAN COUCHIN
citation: CJ 346 Criminele Process Stukken, 1741, ff. 115-16 & 121-126.
---

Relaas gegeeven, ter requisitie van den landdrost, sieur Pieter Lourensz, door den oud heemraad Daniel van der Lith, zijnde hetselve van deese volgende inhoud, als:

Dat hij relatant op den 18^e^ der gepasseerde maand Februarij, des middags, seekere slavinne, Aurora genaamt, over presumptie van begaane dieverije heeft willen laaten vast maaken, vooraff zijn relatants slave jonge, genaamt Alexander, die bij voorseijde mijd Aurora hield, voorsigtighijdshalven heeft doen vastbinden, dog aangesien zijn relatants huijsvrouw daarover seer verschrikte, heeft hij relatant gemelte Alexander weederom doen los maaken, laatende voorseijde mijd Aurora, wijl die zijn relatants huijsvrouw om het lijff viel en om genade smeekte, insgelijx gaan.

Dat des anderen daags morgens vroeg zijn relatants knegt, Christoffel Jansz, hem berigt heeft dat van eenige slaaven verstaan hadde dat den slaaf Alexander des voorigen daags, nadat weederom los gemaakt was, een mes in de hand genoomen en daar meede soude gedrijgt hebben hem relatant te dooden, laatende hij relatant dien slaaff Alexander, terwijl eenige menschen bij sig hadden, solange vrij gaan tot Vrijdag, den 24 van even gemelte maand Februarij, als wanneer hij relatant denselven heeft doen vleugelen, en in den handen van den requirant heeft laaten overleeveren, en voorts van het gepasseerde aan deselve kennisse gegeeven.

Anders niet relateerende, geeft den comparant[^1] voor reedenen van weetenschap als in den text, met presentatie van dit, zijn gerelateerde, ten allen tijden, sulx vereijscht werdende, nader te sullen gestand doen.

Dat aldus passeerde ter justitieelen secretarije des Casteels de Goede Hoop, den 5^e^ April 1741, ten overstaan van de clercquen Adriaan van Schoor en Hendrik Emanuel Blanckenberg, als getuijgen, die de minute deeses, beneevens den comparant, ende mij, secretaris, meede behoorlijk hebben onderteekent.

Recollement

Compareerde voor ons, ondergetekende gecommitteerdens uijt den edelagtbare Raad van Justitie deeses gouvernements, den oud heemraad Daniel van der Lith dewelke dit, zijn gegeevene relaas, van woorde tot woorde claar en duijdelijk voorgeleesen zijnde, verclaarde daar bij volkoomen te persisteeren, oversulx niet begeerende datter iets meer bijgevoegt ofte van gedaan werden sal, en betuijgde, in presentie van desselfs leijfeijgen, Alexander van Couchien, het boovenstaande de suijvere waarheijd te zijn.

Aldus gerecolleert aan Cabo de Goede Hoop den 6^e^ April 1741 voor d’ edele Cl. Brand en Jan de With, leeden uijt den edelagtbare Raad van Justitie, voornoemt, die de minute deeses, beneevens den relatant ende mij, secretaris, meede behoorlijk hebben onderteekent.

’Twelk ik getuijge, \[get.\] D.G. Carnspek, secretaris.

**CJ 346** Criminele Process Stukken, 1741, ff. 121-22.

Huijden, den 13^e^ Maij 1741, compareerde voor mij, Arnold Schephausen, secretaris van Stellenbosch en Draakensteijn, in ’t bijweesen van den naartenoemene getuijgen, den soldaat Christoffel Jansz, thans als knegt in leening sijnde bij den oud heemraad Daniël van der Lith, dewelke, ter requisitie van den landdrost sieur Pieter Lourensz, verklaarde de waarachtige waarheijd te zijn:

Dat hij comparant sig op seekeren Saturdagh, in de maand Februarij, sonder egter den precisen datum te weeten, heeft bevonden op sijn meesters plaats, geleegen omtrent de Klapmuts; dat gemelte sijn meester hem alsdoen teegens den middagh, gelast heeft seekere slaaf van hem, Alexander genaamt, vast te binden, sonder dat hem comparant bewust is om wat voor reedenen.

Dat hij comparant dien jongen Alexander in de combuijs vast gebonden hebbende, sig voorts naar sijn werck heeft begeeven, komende kort daaraan bij hem comparant, bij het waagenhuijs (alwaar beesig was, een waagen in te schuijven), een van sijn meesters slaven, genaamt Pieter, dewelke teegens hem comparant seijde: ’t Is goed, dat ghij van over de bergh gekomen bent, want die jonge wou de baas vermoorden; waarop hij comparant repliceerde: Mijn God! dat moest niet geschieden, gaande voorts weederom naar de combuijs, hoorende alsdoen dat sijn meester seer hard teegens die jongen Alexander was spreekende, seggende hij comparant voorts, soo dra in de combuijs quam, teegens dien jongen: Alexander! gaa na jouw werk toe; waarop denselven antwoorde: Ik wil vandaage niet werken, begeevende hij comparant sig voorts weeder naar sijn werck, sonder dat hem comparant iets anders van deese zaak bekend is, betuijgende voorts, niet gesien te hebben dat dien jongen Alexander een mes gehad heeft.

Voorts verklaarde den comparant niets meer, geevende voor reedenen van weetenschap als in den text, met presentatie van dit, sijn gedeposeerde, ten allen tijden, als sulx mogte werden vereijscht, met solmneelen eede nader te bevestigen.

Dat aldus passeerde aan Stellenbosch, ten overstaan van den substituut Jan Hendrik Narb en den geregtsboode Jan van Ellewe, als getuijgen van geloove hiertoe versogt, die de minute deeses, beneevens den comparant ende mij, secretaris, meede behoorlijk hebben onderteekent.

’Twelk ik getuijge, \[get.\] A. Schephausen, secretaris.

Recollement

Compareerde voor ons, ondergeteekende gecommitteerdens uijt den edelagtbare Raad van Justitie deeses gouvernements, den soldaat Christoffel Jansz, denwelken deese zijne gegeven depositie van woorde tot woorde claar en duijdelijk voorgelesen zijnde, verclaarde daarbij volkomen te persisteeren, oversulx niet begerende datter iets meer bijgevoegt ofte van gedaan werden sal, en betuijgde in presentie van den slaaf Alexander van Coutschien \[*sic*\] alle het bovenstaande de suijvere waarhijd te zijn, en sprak, tot bekragtiging der waarhijd van dien, de solemneelen woorden: Soo waarlijk, helpe mij, God almagtig.

Aldus gerecolleert ende beëedigt aan Cabo de Goede Hoop, den 18^e^ Maij 1741.

Dit X is het merk van den soldaat Cristoffel Jansz.

Als gecommitteerdens, \[get.\] Am. Decker, J. de Wit \[*sic*\].

Mij present, \[get.\] D.G. Carnspek, secretaris.

**CJ 346** Criminele Process Stukken, 1741, ff. 123-26.

Interrogatoriën, omme daarop, ter requisitie van den landdrost Pieter Lourensz, gehoord en ondervraegt te werden den slaaf Alexander van Couchin, lijfeijgen van den oud heemraad Daniel van der Lith.

Compareerde voor ons, ondergetekende gecommitteerdens uijt den edelagtbare Raad van Justitie deeses gouvernements, den slaaf Alexander van Couchin, dewelke op deese neevenstaande vraagpoincten sodanig heeft gerespondeert als op dies margine staat aangetekent.

Articul 1: Hoe zijn gevangens naam, ouderdom en geboorteplaats is.

Antwoord: Alexander van Couchin, oud naar gissing 40 jaaren.

Articul 2: Wiens lijfeijgen hij gevangen, en waar alhier beschijden is geweest?

Antwoord: Lijfeijgen van den oud heemraad Daniel van der Lith, en gewoond te hebben op desselfs plaats, geleegen omtrent de Clapmuts.

Articul 3: Of hij gevangen op Saturdag den 18 der jongst gepasseerde maand Februarij, des middags op zijn meesters plaats, geleegen omtrent de Clapmuts, in de combuijs sittende te eeten, niet door den knegt Christoffel op ordre van zijn voormelde meester is vast gebonden geworden? Antwoord: Ja.

Articul 4: Of hij gevangen onder dat vastbinden een bloot mes, welk hij in de hand hadde, in de sak heeft gestooken, en of hetselve daar niet weederom door den slaaf Marinus is uijtgenoomen?

Antwoord: Ja.

Articul 5: Of de slavin Aurora insgelijx op ordre van zijn gevangens meester vast gebonden sullende worden, desselfs lijfvrouwe om ’t lijf gevloogen en om vergiffenis heeft versogt? Antwoord: Ja.

Articul 6: Of zijn gevangens lijfvrouwe, alsdoen seer ontsteld raakende, zijn meester hem niet weederom heeft laaten los maaken?

Antwoord: Ja.

Articul 7: Of hij gevangen sig, naar dat los gemaakt was, niet naar het slaavenhuijs heeft begeeven en naar dat aldaar een baatje hadde aangetrocken, met een bloot mes in zijn broeksak weederom terug in de combuijs is gegaan?

Antwoord: Ja.

Articul 8: Waar hij gevangen dat mes heeft bekoomen, en met wat intentie hij gevangen met hetselve weederom naar de combuijs is gekeert? Antwoord: Ik hebbe mijn oud mes in het jongenshuijs op de vensterbank gevonden, en ben daarmeede in de hand neevens een stuk tobak gegaan naar de combuijs om hetselve aldaar te kerven.

Articul 9: Of het niet is geweest om daer meede zijn meester, dan wel imand \[*sic*\] anders te vermoorden?

Antwoord: Ik hebbe het in mijne gedagtens niet gehad.

Articul 10: Of wanneer hij gevangen uijt het slaavenhuijs naar de combuijs wilde gaan, den slaaf Marinus hem gevangen niet heeft willen teegen houden, en of hij gevangen egter niet, onder ’t seggen: Wat hebt jullij met mij te doen, laat mij maar gaan, naar de combuijs is gegaan?

Antwoord: De oude jonge Pieter heeft mij willen teegen houden, en hebbe alsdoen teegens denselven gesegt: Ik ben moede, gaat gij maar naar jouw werk toe, ik zal nu niet koomen.

Articul 11: Of wanneer hij gevangen in de combuijs was gekoomen, zijn meester niet teegens hem heeft gesegt: Gae na jouw kooij en slaapt, gij komt immers van de Caab en zijt moede en of hij gevangen daar niet weederom op g’antwoord heeft: Dat wil ik niet doen?

Antwoord: Mijn baas heeft mij belast, terwijl ik dog niet slaepen wilde, dat ik een mantje met persiken van juffrouw Cloeten soude gaan halen, waerop ik g’antwoord heb van: Ja, baas, dat is goed; zijnde sulx geschied in presentie van den slaaf van den heemraad Cloete, Isacq genaamt.

Articul 12: Of hij gevangen, naar dat zijn meester hem ten tweeden maale hadde gesegt, dat naar de kooij gaan soude, niet weeder gesegt heeft: Dat wil ik niet doen, en vervolgens op een kist in de combuijs is gaan sitten?

Antwoord: Daar weet ik niet van.

Articul 13: Of hij gevangen geduurende het spreeken met zijn meester niet steets naar zijn meester is geavanceert?

Antwoord: Neen.

Articul 14: Of hij gevangen sulx niet heeft gedaan om met het, bij sig hebbende, mes denselven te grieven?

Antwoord: Neen, dat hebbe ik niet gedaan.

Articul 15: Of hij gevangen, kort naar dat de eerste maal uijt de combuijs was gegaan, niet aanstonds met een mes in de hand weederom in de combuijs is terug gekoomen?

Antwoord: Ja, met het oude mes en ’t endje tobak.

Articul 16: Of hij gevangen, naar het mes op de drumpel van de combuijs gesleepen hadde, niet heeft gesegt: Ja mes, gij sult in mijn ziel steeken, of in een ander ziel?

Antwoord: Ja, dat hebbe ik door mismoedigheijt gesegt.

Articul 17: Of alsdoen de meijd Silvia teegens hem gevangen niet gesegt heeft: Fouij \[*sic*\] jonge, schaamt uw wat, als dat eens ijmand te hooren kreeg, sou jij na den duijvel weesen.

Antwoord: Ja.

Articul 18: Of hij gevangen dien meijd daarop niet ten antwoord heeft gegeeven: Dat raakt jouw niet, ik soek mijn dood, laat ik maar dood weesen?

Antwoord: Het kan wel weesen, maar ik soude het niet vast kunnen seggen.

Articul 19: Of hij gevangen ’t mes weederom in de sak gestooken hebbende, niet naar het slaavenhuijs is gegaan, en kort daar aan weederom terug gekoomen? Antwoord: Ik hebbe het mes in de combuijs neergelegt en ben vervolgens met den slaaf Isacq van Jacob Cloeten naar zijn meesters huijs gegaan om persiken te haalen.

Articul 20: Wat hij gevangen telkens met dat mes in de combuijs heeft willen doen ofte uijtvoeren?

Antwoord: Ik hebbe met dat mes een stuk tobak willen kerven.

Articul 21: Om wat reedenen hij gevangen sig soodanig teegens zijn meester heeft g’opposeert, en waarom denselven heeft willen quetsen?

Antwoord: Ik ben niet quaad om mijn singeur \[*sic*\] geweest, en hebbe hem ook niet willen quetsen.

Articul 22: Of hij gevangen niet moet bekennen dat over zijne boosaardigheijt en gruwelijk voorneemen ten hoogsten strafbaar is?

Antwoord: Ik ben niet boosaardig teegens mijn meester geweest, ook hebbe geen quaad voorneemen teegens denselven gehad.

Aldus gevraagt ende b’antwoord aan Cabo de Goede Hoop, den 6^e^ April 1741, voor d’ edele Cl. Brand en Jan de Wit, leeden uijt voormelde Raad, die de minute deeses, beneevens den g’interrogeerden ende mij, secretaris, meede behoorlijk hebben onderteekent.

Recollement

Compareerde voor ons, ondergetekende gecommitteerdens uijt den edelagtbare Raad van Justitie deeses gouvernements, den slaaf Alexander van Couchin, dewelke deese boovenstaande vraagen met zijne daarop gegeevene antwoorden van woorde tot woorde klaar ende duijdelijk voorgeleesen zijnde, verclaarde daar bij volkoomen te persisteeren, oversulx niet begeerende datter iets meer bijgevoegt ofte van gedaan werden zal, als eenelijk dat wanneer volgens ordre van zijn meester, soo als op articuls 11 en 19 komt te seggen, een mantje met persiken gehaalt heeft, hetselve niet bij juffrouw Cloete maar wel uijt zijn baas eijgen thuijn geplukt en aan den jonge van gemelte Cloete, Isacq genaamt, heeft overhandigt, en betuijgde alle het bovenstaande de suijvere waarheijt te zijn.

Aldus gerecolleert aan Cabo de Goede Hoop, den 7^e^ April 1741, voor d’ edele C. Brand en Jan de Wit, leeden uijt meergemelte Raad, die de minute deeses beneevens den g’interrogeerden ende mij, secretaris, meede behoorlijk hebben onderteekent.

’Twelk ik getuijge, \[get.\] D.G. Carnspek, secretaris.

[^1]: Sic. Should be *relatant*.
