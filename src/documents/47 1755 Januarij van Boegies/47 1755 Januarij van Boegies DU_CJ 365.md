---
doc_no: CJ 365
citation: Criminele Process Stukken, Deel 2, 1755, ff. 730-31v.
---

# JANUARIJ VAN BOEGIES

**CJ 365** Criminele Process Stukken, Deel 2, 1755, ff. 730-31v.

Relaas gegeeven, ter requisitie van den heer Independent Fiscaal Pieter Reede van Oudshoorn, door Clara van Maccasser, slavinne van wijlen den capitain lieutenant militair, Godfried Gerhard Schindelaar, luijdende als volgt:

Dat den relatante heeden in de naardemiddag, de klocke nae gissing twee ofte half drie uuren, beesig zijnde omme het klijnste soontje van wijlen haaren lijfheer aan te kleeden, sij alsdoen, vermits haar relatante kleijnste kind, ’twelk in de agtercaamer in eene wiege \[*sic*\] lag, sterk schreuwde, den kok van haar geweesene lijfheer, in naame Augustus, versogt heeft om hetselve wat te wiegen, hetwelke door denselven gedaan wordende, is intusschen haar relatantes meede slaaf, genaamt Januarij, bij denwelken sij relatante is houdende, te huijs gekomen, denwelken, siende dat gedagte Augustus haar relatantes kind wiegde, vroeg wat dat voormelde Augustus bij de wieg te doen had, op ’twelke bij haar geantwoord weesende dat hij haar kind, dewijl hetselve huijlde, was wiegende, met bijvoeging dat niet wiste daar iets quaads in te steeken; is gedagte Januarij, al pruttende en knorrende, naar agter in de combuijs gegaan, onder het seggen: Gij hebt eene ziel, en ik heb eene ziel; dog dewijl dien slaaf, kort daarop de combuijs weeder uijtquam, en naar de voordeur ging, deselve toesloot, en de sleutel uijt die deur haalde, wierd sij relatante bevreest; weshalven sij opstonds, haar kind op de arm, en ’t kind van wijlen haar lijfvrouw aen de hand nam, en daar meede in de agterkaamer vlugte, teffens de deur agter haar toemaakende; dan dewijl sij geen sleutel in de deur vond, konde sij relatante deselve niet sluijten, alwaaromme de relatante opstonds uijt het venster op straat sprong; maar inmiddels dat sij doende was om gemelde kind van haare lijfvrouwe insgelijx buijten het venster bij haar op straat te willen tillen, door voormelde Januarij besprongen zijnde, kapte denselven met een in de hand hebbende parrang van binnen uijt de kaamer na haar, invoegen sij opstonds een kap vlak oover haar hoofd ontfing, dewelke egter op de, in ’t hair hebbende, silvere haairpen, grootendeels is gestuijt, waarna denselven nog een kap op haar regterschouder deed, sonder egter verder als door de kleederen geraakt te hebben, weshalven sij relatante de verdere kappen met haar regter hand willende afweeren, alsdoen nog drie kappen en quetsuuren in deselve gekreegen heeft; middelerwijl dat voormelde klijne kind haarer lijfvrouwe uijt de kaamer weggeloopen, en vervolgens voormelde Januarij insgelijx door het venster gesprongen en ’t met der vlugt ontkomen is, de parrang en sleutel der voordeur meede genoomen hebbende.

Aldus gerelateerd aen Cabo de Goede Hoop, den 2^e^ November 1755, ten bijweese der clercquen Otto Wilhelm Rotenburg en Jochem Hendrick Borgwedel, als getuijgen, die de minute deeses, beneevens de relatante ende mij, eerste geswore clercq, meede behoorlijk hebben onderteekent.

’Twelk ik getuijge, C.L. Neethling, eerste geswore clercq, als hiertoe, vermits de absentie van den secretaris van justitie, gevaceerd hebbende.

Recollement

Compareerde voor ons, ondergetekende gecommitteerdens uijt den edelagtbaare Raad van Justitie, des Casteels de Goede Hoop, voormeld, Clara van Maccasser, dewelken dit, haar gegeeven relaas, van woorde tot woorde klaar en duijdelijk voorgeleesen weesende, verclaarde daarbij ten vollen te persisteeren, oversulx niet begeerende dat er iets meer bijgevoegt ofte van gedaan werden zal, en betuijgde in ’t bijweesen van den slaaf Januarij van Boegies alle ’t voorenstaande de suijvere waarheijd te weesen.

Aldus gerecolleert aan Cabo de Goede Hoop, den 13^e^ November 1755, voor d’ edele Cl. Brand en Js. Hs. Blankenberg, leeden uijt welgemelde edelagtbaare Raad van Justitie, die de minute deeses, beneevens den confessant[^1] ende mij, secretaris, meede behoorlijk hebben onderteekent.

’Twelk ik getuijge, \[get.\] Jn. Fr. Tiemmendorf, secretaris.

**CJ 365** Criminele Process Stukken, Deel 2, 1755, ff. 727-29.

Compareerde voor ons, ondergeteekende gecommitteerdens uijt den edelagtbaare Raad van Justitie des Casteels de Goede Hoop, Januarij van Boegies, lijfeijgen der erfgenaamen van wijlen den capitain lieutenant militair, Godfried Gerhard Schindelaar, oud naar gissing 45 jaaren, denwelken, ter requisitie van den heer Independent Fiscaal Pieter Reede van Oudshoorn, confesseerde hoe waar is:

Dat hij confessant op Sondag, zijnde geweest den 2^e^ deeser maand November, des agtermiddags te huijs gekomen zijnde, sijn meede slavin Clara van Maccassar, bij dewelke den confessant het is houdende, en waarbij hij verscheijde kinderen heeft, neevens den kok, Augustus genaamt, tesaamen alleen in de galderij heeft gevonden, welken laatstgemelde op het gesigt van den confessant in de agterkamer bij een aldaar staande wieg liep, en des confessants kind, dat in deselve lag, wiegde; weshalven hij confessant door minneneijd aangedreeven, aan gemelde Clara vroeg, wat of die jongen, op den welken hij al een geruijmen tijd herwaards eenige jalousie had opgevat, bij haar te doen hadde, dewelke hierop geantwoord hebbende: Niemendal, quam voormelde Augustus, die sulx hoorde, de agterkamer uijt, den confessant alsdoen verbiedende om teegens die meijd te spreeken, waarop hij confessant, bij sigselfs moeijelijk werdende, naar de agterplaats is gegaan, van meening weesende van daar een stuck brandhout te haalen om geciteerde meijd Clara daarmeede te slaan, dog, door quaatheijd buijten sijn kennis en verstand raakende, heeft hij confessant in plaats van een stuck brandhoud in ’t slaavenhuijs een parrang in de hand gekreegen, waarmeede hij naar vooren is gekomen en, naar de voordeur toegeslooten en den sleutel daaruijt getrokken te hebben, is den confessant naar de agterkamer, waarin voormelde Clara, mitsgaders voorseijde Augustus en het kleijnste kind van wijlen sijn juffrouw, sig waaren bevindende, gegaan; als wanneer hij confessant eevengemelde Clara, die neevens voorseijde Augustus reets uijt ’t venster buijtenshuijs was gevlugt, naargesprongen, en deselve alsdoen met voormelde parrang een cap of drie heeft gegeeven, sonder te kunnen seggen waar of deselve geraakt heeft, ende hij confessant hierop die meijd siende bloeden, heeft hij zig soo voort met voormelde parrang op de vlugt naar ’t Tafelgebergte begeeven, vanwaar de tweede nagt met behulp van de goot van ’t agterste plathuijs, waarin een Chinees woont, eerst op dat plat, en vervolgens op de agter plaats van sijn lijfvrouw is geklommen, ten eijnde zijn waakrok, vermits niets anders als een hembdrok aanhadde, magtig te worden, dog, sulks niet willende lukken, is den confessant weeder naar het gebergte gemarcheert, alwaar sig tot eergisteren opgehouden hebbende, is denselven, door honger geperst, des avonds naar de thuijn van de weeduwe wijlen den oud burgerraad, sieur Jan de Wit gegaan, alwaar, naar de parrang in de combuijs van sig geworpen te hebben, sig aan den knegt gevangen heeft overgegeeven, denwelken hem vervolgens naar de tronk gebragt heeft.

Betuijgende den confessant laatstelijk nog niet van meening geweest te sijn om geciteerde meijd Clara, nogte den slaaf Augustus, te vermoorden, maar eenelijk de meijd Clara te slaan, mitsgaders dat hij confessant niet weet waar de sleutel van de voordeur, die hij uijt deselve heeft getrokken ten tijde dat buijten sig selfs is geweest en niet heeft geweeten wat of gedaan heeft, is beland, vermits hij die sleutel uijt zijn sak heeft verlooren.

Aldus geconfesseert bij vertolking uijt het Portugees, in ’t Casteel de Goede Hoop, den 12^e^ November 1755, voor d’ edele Cl. Brand en Js. Hs. Blanckenberg, leeden uijt den edelagtbaare Raad van Justitie, voormeld, die de minute deeses, beneevens den confessant ende mij, secretaris, meede behoorlijk hebben onderteekent.

Recollement

Compareerde voor ons, ondergeteekende gecommitteerdens uijt den edeleagtbaare Raad van Justitie des Casteels de Goede Hoop, voormeld, Januarij van Boegies, denwelken deese, sijne gegeevene confessie, van woorde tot woorde klaar en duijdelijk voorgeleesen zijnde, betuijgde daarbij ten vollen te persisteeren, niet begeerende oversulx dat er iets meer bijgevoegt ofte van gedaan werden zal.

Aldus gerecolleert aan Cabo de Goede Hoop, den 13^e^ November 1755, voor d’ edele Cl. Brand en Js. Hs. Blankenberg, leeden uijt den edeleagtbaare Raad van Justitie, voormeld, die de minute deeses, beneevens den confessant ende mij, secretaris, meede behoorlijk hebben onderteekent.

’Twelk ik getuijge, \[get.\] Jn. Fr. Tiemmendorf, secretaris.

[^1]: *Sic*. Clara van Macassar is not a *confessant*, but a *relatant* in this document.