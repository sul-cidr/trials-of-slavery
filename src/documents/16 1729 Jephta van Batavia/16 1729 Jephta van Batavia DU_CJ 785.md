---
doc_no: CJ 785
citation: Sententiën, 1726-1735, ff. 178-82.
---

# JEPHTA VAN BATAVIA

**CJ 785** Sententiën, 1726-1735, ff. 178-82.

Alsoo Jephta van Batavia, leijfeijgen van den burger Johannes Heufke, oud 30 jaaren, thans ’s heeren gevangen, buijten pijn ofte dwang van banden, van ijsers, dan wel de minste bedreijging van dien, vrijwillig heeft beleeden ende den edelagtbare Raad van Justitie deeses gouvernements ook duijdelijk is gebleeken:

Dat hij gevangen op Dingsdag morgen, zijnde geweest den 30^e^ der voorleedene maand Augustus, door zijnen leijfheer, Johannes Heufke, naar zijn plaats, geleegen aan ’t Rondebosje, gesonden zijnde, omme aldaar te vertoeven, wel des morgens naar derwaarts is gegaan maar, in steede van aan de ordre van zijnen baas te gehoorsaamen en daar te verbleijven, ter contrarie des voormiddags om neegen uuren al weederom aan de Caab terug is gekoomen, bleijvende dus alhier omswerven tot des avonds omtrent seeven uuren, als wanneer hij gevangen sig in de wooninge van zijnen booven genoemde leijfheer, staande agter ’s Compagnies hospitaal, heeft begeeven, drinkende sig vervolgens in de wijnkelder dronken, waar naar hij gevangen seekere zijne meede slavin, Maria van Ceijlon genaamt, daar ten huijse meede woonagtig en bij dewelke hij gevangen eenigen tijd gehouden heeft, voor de deur heeft geroepen, die ook uijt dien hoofde bij hem gevangen is gekoomen, bleijvende in de deur staan, bij welke geleegentheijd hij Jephta van Batavia teegens die slavin Maria heeft gesegt: Waarom doe je mij quaad?, meijnende daar meede dat zij ’t met iemand anders als met hem hadde gehouden ofte vleeschelijk geconverseert.

Dat hij gevangen vervolgens met voorseijde slaavin Maria in huijs is gegaan, gaande met haar beijde op de trap sitten, alwaar hij gevangen deselve heeft vast gehouden, totdat zij los geraakt zijnde, van hem gevangen is weggegaan, naar ende in de bottelerij, staande in de combuijs, werwaarts hij gevangen die slavin heeft vervolgt, en haar immediatelijk met een mes, dat hij gemeenlijk bij sig droeg en bevoorens scherp gemaakt hadde, op een moorddadige wijse een steek in de linker zeijde van de borst heeft toegebragt, waarmeede hij gevangen nogh niet tevreeden zijnde, meergenoemde slavin Maria, soo als zij in de combuijs de vlugt nam, nogmaals een steek in de regter borst toegebragt heeft, waarvan deselve ter aarde is gevallen.

Dat zij Maria van Ceijlon daarop opgestaan, en naar vooren gevlugt zijnde, de burgeresse Johanna Lens en den metzelaar Baarend Smit teegens hem gevangen hebben gesegt: Jephta, wat doe je daar, weet je wel dat je Maria gequest \[*sic*\] hebt, en weet je niet wat daarop volgt?, daar hij gevangen in verwoetheijd op antwoorde: Maske raadbraaken, ik sal haar vermoorden, ik sal haar het hert op vreeten, ik soek mijn dood.

Alle ’twelke zijnde gruwelstukken en ongehoorde wreetheijd, die in een land daar de justitie wel geadministreert word, niet te verdraagen is, maar ter contrarie tot stuijting van ’t quaad en ten spiegel van andere booswigten op ’t rigoureuste moet werden gestraft.

Weshalven soo is ’t, dat den edelagtbare Raad van Justitie deeses gouvernements, ten dage dienende, gesien ende gehoord den schriftelijken crimineelen eijsch door den heer Independent Fiscaal Adriaan van Kervel *ex officio* op ende jeegens den gevangen gedaan ende genoomen, weijders met aandagt van raade geleth hebbende op desselfs vrijwillige confessie, behoorlijk gerecolleert, en op ’tgeene voorts in deesen te letten stond, doende regt uijt naame ende van weegen de hoogmoogende de Heeren Staaten Generaal der vrije Vereenigde Neederlanden, den gevangen Jephta van Batavia hebben gecondemneert, gelijk haar Edel Agtbaarens denselven condemneeren mits deesen: om gebragt te werden ter plaatse alwaar men alhier gewoon is crimineele sententiën uijt te voeren, en aldaar den scherpregter overgeleevert zijnde, eerst met de strop om den hals onder de galg te pronk staan, vervolgens met ’t moordgeweer, ofte mes waarmeede hij de daad begaan heeft, booven ’t hooft aan een paal gebonden, op de bloote rugge strengelijk gegeesselt en daarop gebrandmerkt te werden, en voorts den tijd van 10 jaaren in de ketting *ad opus publicum* voor niets te arbeijden, met condemnatie in de costen en mise van justitie.

Aldus gedaan ende gesententieert in ’t Casteel de Goede Hoop, den 13^e^ October 1729.

Mitsgaders gepronuntieert ende geëxecuteert den 15^e^ daaraanvolgende.

\[get.\] J.T. Rhenius, Ns. Heijning, H. Swellengrebel, Cl. Brand, Js. Möller, R. Tulbagh, Hendk. Oostwald Eksteen, J. Blanckenberg, G. la Febre.

Mij present, \[get.\] Js. de Grandpreez, secretaris.