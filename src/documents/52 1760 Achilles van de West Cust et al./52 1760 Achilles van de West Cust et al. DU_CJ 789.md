---
title: ACHILLES VAN DE WEST CUST ET AL.
citation: CJ 789 Sententiën, 1756-1760, ff. 268-93.
---

Nademaal Achilles van de West Cust, oud naar gissing 36 jaaren, slaaf van wijlen den boekhouder Michiel Smuts, Januarij van Boegies, oud 40, lijfeijgen van den burger Abraham Kraaijwinkel, September van Boegies, oud 50, Januarij van Maccasser, oud 33, Isaac van Boegies, oud 44, Adam van Sambouwa, oud 40, Manus van Mandhaar, oud 40, Matthijs van Mallebaar, oud 30, Jacob van Madagascar, oud 45, en Gedult van de Caab, oud 17 jaaren, alle agt slaven van de weeduwe wijlen den burger Adriaan Heuning, mitsgaders Februarij van Boegies, oud 30, November van Boegies, oud 25 jaaren, beijde lijfeijgen van den burger Jan le Roux de jonge, en Cupido van Bengalen, slaaf van den burgerraad sieur Jan Meijndertsz Cruijwagen, oud naar gissing 40 jaaren, alle thans ’s heeren gevangens, buijten pijn of dwang van banden, van ijsers, dan wel de minste bedreijging van dien, vrijwillig hebben beleeden, ende ’t den edelagtbaaren Raad van Justitie deeses gouvernements ook evidentelijk is gebleeken:

Dat seedert eenigen tijd herwaards, soo van den ingeseteenen deeser plaatse, als dien ten platten lande, sommige hunner lijfeijgenen opgedrost, en de eenen vroeger, de andere laater, tot het getal van vijfthien stux aan het Tafelgebergte bij den anderen gekoomen sijnde, dat complot vervolgens, soo dra derselver schuijlhoek bekend geworden was, door eenige burgers in een hol van den Windberg was geattacqueert, en alle moeijte aangewend geworden om deselve te bemagtigen en gevangen te neemen, sonder dat hetselve toenmaals, vermits derselven geweldige resistentie, soo door ’t schieten met een pistool, als het neederwerpen van swaare klippen op de voorseijde burgers, doenelijk was geweest, en dat complot drossende slaven oversulx, nadat een hunner, in naame Cardoes, toebehoorende den soldaat Hendrik Thomas, door gemelde burgers doodgeschooten geworden was, het met der vlugt ontkoomen weesende, sig voorts naar agter het Tafelgebergte in een ander hol geretireert had; vanwaar een dier fielten, in naame Jacob van Boegies, lijfeijgen van den burger Jan Smid, hem had begeeven naar de plaats van den burgercornet Jacob van Rheenen, om ter hunner subsistentie uijt de kraal schaapen te steelen, als wanneer op denselven, bij ’t te werk stellen sijner voorgenoomen diefte, was geschooten en soodanig gequest \[*sic*\] geworden, dat kort daarop aan ’t gebergte aan de ontfangene wonden overleeden sijnde, dat complot toen nog derthien stux gebleeven was.

Dat onder dat complot meede gesorteerd hebbende een slave jongen van den landbouwer Cornelis Verweij, in naame Fortuijn van Boegies, die gemelde sijn lijfheer, voor nu ruijm een jaar voorleeden, gevaarlijk gequetst hebbende, het alsdoen met der vlugt ontkoomen en seedert door dit complot. als hun capitain aangestelt geworden was, gemelde Fortuijn, aan sijn complot fielten voorgestelt had de noodsaakelijkheijd om geweer te soeken en magtig te worden; den, onder dien troup sig meede bevindende, slave jongen van wijlen den boekhouder Michiel Smuts, in naame Cupido van Bougies, daarop aan de hand had gegeeven om, ten eijnde dat te bekoomen, sijn gemelde, in desselfs thuijn woonenden, lijfheer te gaan vermoorden; welke propositie door het geheele complot goedgekeurt sijnde, hetselve sig op den 14^e^ der jongst gepasseerde maand Julij, teegens den avond, uijt hun hol begeeven en de cours naar voormelde thuijn genoomen hebbende, de klocke wel seeven uuren, in eene niet verre van dien thuijn afleggende sloot gearriveert was, alwaar hun eenigen tijd verborgen gehouden hadden, middelerwijl dat voormelde Cupido van Boegies hem naar de thuijn van sijn voormelde leijfheer vervoegt en, niet lang daarna terug keerende, tot bij de craal, werwaarts het geheele complot intusschen in den donkeren was genadert, met hem meede gebragt had een ander slave jongen, in naame Achilles, sijnde den eerste gevangen, met wien alsdoen het gemelde complot afgesprooken had om voormelde Smuts te vermoorden; invoegen den eersten gevangen, niet alleen in dien moord toegestemd, en nog substantieelijk daarbij gevoeg had: Ja! Ik heb mijn baas al lang willen dood maaken, en nu sal hij sterven!, maar ook vooraf naar ’t woonhuijs terug gekeerd sijnde, alles in ’t werk had gesteld, wat tot het faciliteeren van dien moord strecken konde; aangesien denselven niet slegts een oude slaven jongen, in naame Baatjoe van Balij, die op dat moment, wanneer hij eerste gevangen in de combuijs quam, buijten gaan wilde om sijn meesters paard voeder te geeven, onder ’t seggen: Gij moet niet buijten gaan, want daar is soo veel volk buijten!, daarin weederhouden, maar ook opstonds de, in de combuijs brandende, lamp uijtgebluscht had; invoegen de, inmiddens tot voor de combuijs deur genadert sijnde slave jongens, Cupido van Boegies met sijne mackers bovengemelde Fortuijn van Boegies en eenen Baloc, dewelke meergemelde Cupido eeven als gevleugelt hadden vastgehouden, de klokke omtrent agt uuren, door de donkere combuijs heen tot in ’t voorhuijs gegaan waaren, alwaar die drie fielten niet alleen dikwels gemelde Smuts, die aldaar gerust had sitten schreijven, mitsgaders desselfs, naas hem op een stoel geseeten hebbende, huijsvrouw, maar ook een kleijn soontje, ’twelk op een daar digtbij staande stoel te slaapen leggende, onder ’t gruwelijk vermoorden van desselfs vader en moeder ontwaakt was en te schreeuwen begonnen had, op de afschuwelijkste wijse om ’t leeven gebragt, vervolgens van hun complot, door het welk geduurende het volbrengen dier wreede moorden van buijten het huijs was beset gehouden, nog twee, in naame Julij en Adonis, daar binnen geroepen, het huijs gespolieert en, behalven drie snaphaanen, kruijt en loot, ook kleederen, en uijt een kabinet, linnen, silvere leepels, mitsgaders eenig ander silvergoed en wes meer, gerooft hadden; met alle welke goederen het geheele complot moordenaars, onder dewelke den tweeden gevangen Januarij, die voor nu omtrent een jaar voorleeden, naar maar een korten tijd hier te lande geweest te sijn, van sijn voorseijde lijfheer is gaan opdrossen, meede sorteerde, opstonds daarop vanuijt het huijs en thuijn geretireert weesende, sig sonder naar ’t gebergte terug te keeren, begeeven had naar de Blaauwebergsduijnen, alwaar sijlieden hun eenigen dagen verschoolen gehouden en geërneert hadden, soo met mosselen, die deselve aan strand quaamen te soeken, als met eenige schaapen, die sommige dier moordenaaren uijt Jan Biesjeskraal hadden gestoolen, mitsgaders met soodanige kost als sijlieden eens aan de Plattecloof van eenige slaven van de weeduwe Heuning waaren gaan haalen; welke slaven dat complot reets seedert een geruijmen tijd bevoorens van kost en tabak hadden voorsien, en door sommige hunner, gewoonlijk ’s Vrijdaags, van omtrent de Plattecloof, uijt de aldaar staande bosjes, afgehaald geworden was.

Dat het complot moordenaren, weijnige dagen daarna, aldaar ontdekt en door derwaards gesondene, soo ’s edele Compagnies militairen, als burgeren, in een groote duijn of bos soo veel doenelijk beset geworden sijnde, hetselve sig teegens voorseijde commando niet alleen hadden te weer gesteld, maar ook een der grenadiers dood geschooten; dog dat insgelijx twee dier fielten, genaamt Baloc van den burger Jochem Daniel Hubenaar en Jamil, toebehoorende de weeduwe Dorse, door ’t commando waaren dood geschooten geworden, terwijl de overige elf, ’s nagts in den donkeren, hun kans waarneemende, het voor alsdoen met de vlugt ontkoomen waaren, hun ’s volgenden avonds begeeven hebbende tot digt bij de plaats van de weeduwe Heuning, aldaar gesprooken hadden met den derde gevangen September, die, vermits een oude jongen is, door de verdere slaven van de weeduwe Heuning “Vader” genoemd, en als soodanig gehouden wordende, onder praetext, om hout te gaan haalen, uijtgegaan was; welke eevengemelde September, wanneer bij sijn meede slaaven terug was gekoomen, tot deselve substantieelijk gesegt had: Daar sijn de drossers op ’t veld, die moeten kost hebben; sulx den vierden gevangen Januarij, soo als hij segt, hem daarop, beneevens twee sijner meede slaven, in naame Matthijs en Jacob, met kost derwaards begeeven, op ’t land drie dier drossers, in naame Fortuijn, Julij en Adonis aangetroffen, en de meede genoomene kost aan deselve overhandigt had, sonder de verdere drossers te hebben gesien, ter saake deselve hen elders verder af souden verborgen gehouden hebben; sijnde kort daarop in ’t slaven huijs op de plaats De Plattecloof binnen gekoomen, den onder dat complot moordenaaren meede gesorteerd hebbende slave jongen Baatjoe van Boegies, denwelken in de gedaane resistentie teegens het commando door sijn hand geschooten weesende, desselfs quetsuur door den derden gevangen September, naar deselve alvoorens op de Boegineese wijse gesuijvert te hebben, was verbonden en voorts dien nagt, door eevengemelde September, boven de backoven, om op de kooij van den slaaf Jacob te slaapen, geborgen geworden.

Dat de van de geheele complot nog in leeven geweest sijnde elf fielten, vervolgens weederom aan het Tafelgebergte bij den anderen gekoomen weesende, deselve naar twee nagten aldaar vertoeft te hebben, vandaar vertrocken sijn naar de Caabse duijnen, alwaar sijlieden van seekere in eene kraal, om hout te roeijen, sig bevindende slave jongens, kost gevraagt en bekoomen hebbende, een dier slaven soo ras dat complot vertrocken was, sig Caabwaarts en van derselver genoomene route kennis gegeeven had, waardoor het opnieuws op die moordenaaren uijtgesondene commando in staat was gestelt geworden, deselve in de duijnen, omtrent de soogenoemde Swarte Klip, te agterhaalen en te attacqueeren, dog dat dewijl niet geschroomd hadden, opnieuws gewelddadige resistentie teegens dat commando te pleegen, seeven, in naame Fortuijn, toebehoord hebbende den landbouwer Cornelis Verweij, Patientie van den burger Willem Engels, April van de meede burger Jan Smid, Cupido van bovengemelde Smuts, Julij van den soldaat Bergman, Adonis van de weeduwe Rotenburg, en Christiaan van d’ edele Compagnie, daarvan soo dood geschooten, als andersins om ’t leeven geraakt, en de overige vier, genaamt April van Bima van Adam Ceijse \[*sic*\], September van Balij van Hendrik Ridder, Baatjoe van Jan Smid, en Januarij van Abraham Craaijwinkel, gequetst gevangen genoomen geworden waaren; van welke laatste, de twee eerstgemelde, vermits om derselver swaare wonden *periculum in mora* was, *illico* hunne welverdiende straffe hebben ontfangen, en de lijken der gedoode, soo wel als den, seedert door eene hem schielijk overgekoomene siekte, overleedene Baatjoe van Boegies, ten spectacul van andere boosdoenders, ook naar omstandigheijd van saaken sijn geëxecuteerd geworden; invoegen van dat geheele complot moordenaaren alleenlijk den tweeden gevangen Januarij van Boegies is koomen in ’t leeven te blijven.

Dat den derden gevangen September van Boegies, die als schaapewagter sijner lijfvrouw op haar voorseijde plaats, aan de Plattecloof bescheijden geleegen,[^1] en met het voorseijde complot drossers en moordenaaren in ’t veld de eerste kennisse gekreegen hebbende, niet alleen sijne meede slaaven, in naame Januarij van Maccasser, Matthijs van Mallebaar, Adam van Sambouwa, Jacob van Madagascar. Manus van Mandhaar, Isaac van Boegies, en Gedult van de Caab, ofte den 4^e^, 5^e^, 6^e^, 7^e^, 8^e^, 9^e^ en 10^e^ gevangens, daarvan kennis gegeeven, maar bovensdien besorgt had, dat het voorseijde complot drossers, soowel een geruijmen tijd voor, als ook naar, ’t volbrengen der wreede moorden aan wijlen den boekhouder Michiel Smuts, desselfs huijsvrouw en kind, door hem en bovengemelde sijne meede slaven, mitsgaders twee slaven van den burger Jan le Roex \[*sic*\] de jonge, genaamd Februarij en November, ofte de 11^e^ en 12^e^ gevangens, dewelke den 3^e^ en 4^e^ gevangens September en Januarij daartoe hadden versogt en overgehaald, van kost voorsien geworden sijnde, zijlieden deselve op alderhande wijse van hunne lijfvrouw en lijfheer ontstoolen, en, invoegen voorseijde, aan dat complot ter hand gestelt hadden.

Dat de 10 laatstgemelde gevangens wel verre, om, in steede van dat complot te onderhouden, volgens hun pligt ter behoorlijke plaatse daarvan kennis te geeven, als wanneer het selve vroegtijdig had kunnen agterhaald, gevangen genoomen, en dus alle het verdere quaad verhindert werden, niet alleen van meergemelde complot, dikwils sommige, en eens in sijn geheel, alle voorsien met diverse wapenen, bij nagt en onteijden in ’t slavenhuijs op de plaats van de weeduwe Heuning hadden laaten koomen; maar, boven en behalven, dat den derden en vierden gevangens September en Januarij, door twee van dat complot waaren verwittigt geworden, dat sij, om geweer, kruijd en loot te bekoomen van voorneemens waaren, de thuijn van voormelde Smuts, de Windmoolen, en de plaats van Claas Jonasz te willen afloopen, nog in dat slavenhuijs, voor soo veel de voormelde slaven van de weeduwe Heuning betreft, principalijk door ’t toedoen en voorstelling van voormelde September, aan sijne meede slaven met dat complot drossers afgesprooken hadden om, soo dra de warme tijd aanquam, of soo als sommige der gevangens seggen, wanneer de gars rijp geworden sijn soude, met het meergemelde complot drossers en moordenaaren op een lange reijse naar ’t Caffers land te gaan opdrossen, hebbende meergemelde September en Januarij, vervolgens den 11^e^ en 12^e^ gevangens Februarij en November van Jan le Roex, en eevengemelde September, nog bovensdien den 13^e^ gevangen, genaamt Cupido van Bengalen, toebehoorende den burgerraad, sieur Jan Meijndertsz Cruijwagen, insgelijx daartoe aangesogt, welke eevengemelde Cupido, nietteegenstaande hij in den jaare 1738 over eeven soodanigen misdaad reets bij deesen edelagtbaaren Raad gecondemneert en op de justitie plaats alhier gegeesselt geworden is, egter soowel als de bovengemelde gevangens daarin vrijwillig toegestemd had, soekende eenelijk den 7^e^ en 10^e^ gevangens Jacob van Madagascar en Gedult van de Caab, onder sinisterlijke voorgeevinge dat door September en Januarij door drijgementen daartoe waaren gedwongen geworden, hun daarvan te verschoonen; invoegen de twaalf laatste gevangens alle van voorneemen geweest waaren dien togt te onderneemen, tot denwelken meergemelde September had op hem genoomen, teegens dien tijd te sullen besorgen, niet alleen dat nog meer slaven van sijne natie derwaards quaamen meede te gaan, maar ook dat sijlieden als dan soodanig kruijd als sig op de plaats sijner lijfvrouw de weeduwe Heuning soude moogen bevinden, meede neemen souden; sonder dat den gevangens egter van eenige voorgenoomen geweldpleeging, ingevalle sijlieden sulx niet heijmelijk hadden kunnen magtig worden, den regten ter genoegen weeten willen; hebbende den derden gevangen September egter bekend dat hij aan de kok op de plaats sijner lijfvrouw, in naam Slammat, om kruijd had gevraagt, sonder hetselve bekoomen te hebben. En overmits hij September onder de slaven van de Boegies natie hier te lande als docter geageert, en bovensdien aan alle de slaven dier natie, die hem diesweegens waaren koomen versoeken, briefjes, dewelke tot dat poinct souden dienen, en geschreeven in de Boegineese taal, meede gedeelt had, het denselven oversulx seer gemakkelijk gevallen sijn soude, onder dat praetext, een goed getal sijner natie tot het vermeerderen van sijn complot op te rooijen, mitsgaders hun vervolgens door alderhande wreedheeden te bedreijven, een weg ter volvoeringe hunner onderlinge beraamde gevaarlijke en landbederffelijke desseijnen te baanen, bij aldien deselve niet in tijds ontdekt, door behoorlijke middelen geluckig verijdelt geworden; en de gevangens in handen van justitie waaren koomen te geraaken.

Alle ’twelke sijnde gruwelijke daaden waardoor de algemeene rust deeser landen grootelijx gestoord, en de goede ingeseetenen in angst en vreese gesteld geworden sijnde, dierhalven niet ongestraft kunnen gelaaten, maar daarenteegen, ten spiegel en afschrik van andere fielten en boosewigten \[*sic*\], op ’t rigoureuste moeten gepunieerd worden.

Soo is ’t dat den edelagtbaaren Raad van Justitie deeses gouvernements, ten dage dienende, aandagtelijk hebbende geleesen ende geresumeert, den schriftelijken crimineelen eijsch ende conclusie, door den heer Independent Fiscaal, Pieter van Reede van Oudshoorn, *nomine officii*, op ende jeegens de gevangens gedaan ende genoomen, weijders geleth op alle hetgeene ter materie dienende was en haar edelagtbaarens konde doen moveren, doende regt uijt naame ende van weegens de hoogmoogende Heeren Staaten Generaal der Vereenigde Neederlanden, alle de gevangens hebben gecondemneert, gelijk haar edelagtbaarens deselve condemneeren mits deesen: omme gebragt te worden \[*sic*\] ter plaatse alwaar men alhier gewoon is crimineele gewijsdens ter executie te leggen, en aldaar den scherpregter overgeleevert zijnde, den 1^e^ gevangen Achilles van de West Cust op een kruijs gebonden, en op agt diverse plaatsen met gloeijende tangen geneepen sijnde, voorts van onder op, sonder slag van gratie, leevendig geleedebraakt te worden; weijders den 2^e^, 3^e^ en 4^e^ gevangens ieder meede op een kruijs gebonden weesende, den 2^e^ en 3^e^ gevangens Januarij en September van Boegies van onder op, sonder, en den 4^e^ gevangen Januarij van Macasser, met de slag van gratie, leevendig geleedebraakt te werden, mitsgaders op de kruijssen te blijven leggen, totdat den geest sullen hebben gegeeven; voorts de 5^e^, 6^e^, 7^e^, 8^e^, 9^e^, 10^e^, 11^e^ en 12^e^ gevangens Isaac van Boegies, Adam van Sambouwa, Manus van Mandhaar, Matthijs van Mallebaar, Jacob van Madagascar, Gedult van de Caab, Februarij van Boegies en November van Boegies, soodanig met de koorde aan de galg te werden gestraft, dat er de dood na volgt; vervolgens de doode lichaamen van alle de gevangens naar ’t buijten geregt gesleept, die der vier eerste gevangens op raderen gestelt, en de lichaamen der agt volgende gevangens, weeder aan de galg opgehangen sijnde, dus te verblijven ten prooije van de lugt en vogelen des heemels.

Weijders den 13^e^ gevangen Cupido van Bengalen omme met de strop om den hals onder de galg ten pronk gesteld, en voorts aan een paal gebonden, met roeden op de bloote rugge strengelijk gegeesselt, mitsgaders daarop gebrandmerkt en vervolgens voor den tijd van tien agtereenvolgende jaaren in de ketting geklonken weesende, sijn lijfheer te huijs gesonden te werden; met condemnatie van alle de gevangens in de kosten en misen van justitie, ontseggende den Raad den anders gedaanen eijsch van den heer Officier ten opsigte van den laatsten gevangen.

Aldus gedaan en gesententieert in ’t Casteel de Goede Hoop, den 4^e^ September 1760 mitsgaders gepronuntieert ende g’executeert den 6^e^ daaraanvolgende.

Fiat Executie, \[get.\] R. Tulbagh.

\[get.\] J. Meinertzhagen, R.S. Allemann, Cl. Brand, D. d’Aillij, Jn. Fr. Tiemmendorf, Pieter Coningh, P. Hacker, H.L. Bletterman, Jn. Haszingh, J.M. Cruijwagen.

Mij present, \[get.\] C.L. Neethling, secretaris.

[^1]: *Sic*. This should read something like: ‘op haar voorseijde plaats, aan de Plattecloof geleegen, bescheijden’.
