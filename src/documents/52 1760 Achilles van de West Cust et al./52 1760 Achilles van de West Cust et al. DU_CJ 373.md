---
title: ACHILLES VAN DE WEST CUST ET AL.
citation: CJ 373 Criminele Process Stukken, 1760, Deel 2, ff. 85-95v.
---

Interrogatoriën, gedaan maaken en aan d’ edele gecommitteerde leeden uijt den edelegtbaare Raad van Justitie deeses gouvernements, overgegeeven, omme daarop, ter requisitie, van den Independent Fiscaal Pieter Reede van Oudshoorn, gehoort en ondervraagt te werden, den slaaf September, zullende sijne te geevene responsiven in margine deeses moeten bekent gestelt werden.

Compareerde voor ons, ondergetekende gecommitteerdens uijt den edelagtbaare Raad van Justitie deeses gouvernements, September van Boegies, denwelken op de onderstaande vraagpoincten soodanig geantwoord heeft, als beseijden deselve staat aangeteekent.

Articul 1: Hoe sijn gevangens naam, ouderdom en geboorteplaats is? Antwoord: September van Boegies, oud naar gissing vijftig jaaren.

Articul 2: Wiens lijfeijgen hij gevangen is?

Antwoord: Van de weeduwe Adriaan Heuning.

Articul 3: Hoe langen tijd het geleeden is dat hij gevangen de eerste reijse kennisse aan dat complot drossers gekreegen heeft, en waar hij deselve eerst heeft gesprooken gehad?

Antwoord: ’t Is naar de ploegtijd geweest dat ik haar de eerste maal onder de Platte Cloof gesprooken heb.

Articul 4: Hoe sterk zijlieden waaren toen hij deselven voor de eerste reijse gesprooken heeft?

Antwoord: Drie.

Articul 5: Aan wie die drossende slaaven sijn toebehoorende, en hoe deselven genaamt sijn?

Antwoord: Een van Bergman, een van Verweij, en Adonis.

Articul 6: Of onder die drossende slaven zig niet bevonden heeft een slave jongen, Fortuijn genaamt, dewelken, nu omtrent een groot jaar geleeden, desselfs lijfheer Cornelis Verweij met een mes heeft gequetst gehad?

Antwoord: Ja.

Articul 7: Of deese genoemde Fortuijn zijn gevangens broeder of halve broeder is?

Antwoord: Neen.

Articul 8: Soo neen, waarom sijlieden dan elkander altoos soo genoemt hebben?

Antwoord: Omdat het onder de Boegineesen de gewoonte is.

Articul 9: Hoe sterk dat complot drossende slaven wel geweest is?

Antwoord: Derthien stux.

Articul 10: Hoe langen tijd hij gevangen die drossende slaven van kost en toback heeft voorsien gehad?

Antwoord: Twee weeken, buijten en behalven wat se van de andere slaven bekoomen hebben.

Articul 11: Of die slaven, terwijl in de Blaauwebergs duijnen hun ophielden, niet nog eens kost bij hem gevangen en desselfs mackers aan de Platte Cloof gehaald hebben?

Antwoord: Ja.

Articul 12: Hoe dikwils die drossers bij hem gevangen in ’t slavenhuijs geweest sijn? Antwoord: Twee maal.

Articul 13: Of niet eens ses, en dan nog eens derthien stux van die drossers bij hem in ’t slavenhuijs geweest sijn?

Antwoord: Ja.

Articul 14: Hoe de ses drossers die bij hem gevangen de eerste reijse in ’t slavenhuijs geweest sijn, geheeten hebben, en wiens lijfeijgenen zij geweest sijn, die te noemen.

Antwoord: Julij, Fortuijn, Adonis, de andere drie ken ik niet.

Articul 15: Hoe die jonge is genaamt, die op sijn gevangens of Isaaks kooij heeft sitten schrijven?

Antwoord: Julij.

Articul 16: Of het niet is geweest Julij van Bergman?

Antwoord: Als vooren.

Articul 17: Of de jongen van Cornelis Verweij, Fortuijn genaamt, daar ook niet bij praesent is geweest?

Antwoord: Ja.

Articul 18: Of hij gevangen teegens voornd. Julij niet heeft gesegt gehad wat dat hij schrijven moeste?

Antwoord: Fortuijn heeft het mij voorgesegt.

Articul 19: Of hij gevangen aan Adonis ook geen briefje gegeeven heeft? Antwoord: Aan Adonis niet, maar Julij heeft een briefje aan Januarij gegeeven.

Articul 20: Wat in dat briefje geschreeven was?

Antwoord: Niets anders dan dat hij sijn lichaam daardoor voor quaad bewaaren konde.

Articul 21: Wat afspraak zijlieden te dier tijd onder elkander genoomen hebben?

Antwoord: De drossers hebben mij versogt, om meede te drossen, dog ik heb het niet willen doen.

Articul 22: Waarmeede te dier tijd gemelde slaven sijn gewapent geweest?

Antwoord: Sij hebben geen geweer meede gebragt.

Articul 23: Of omtrent 14 dagen daarna, niet weederom door hem gevangen in ’t slavenhuijs binnen gebragt sijn, 13 à 14 drossers, waaronder sig ook bevonden hebben die ses drossers die veerthien dagen bevoorens in ’t slavenhuijs geweest waaren?

Antwoord: Ja, derthien.

Articul 24: Wie de kaars te dier tijd in ’t slavenhuijs heeft uijtgedaan?

Antwoord: De kaars is brandende gebleeven.

Articul 25: Of zulks door Januarij niet is verrigt geworden?

Antwoord: Als vooren.

Articul 26: Of hij gevangen, terwijl de drossers in zijn cagie,[^1] alwaar hij een kaars had, aan Julij niet een briefje heeft overhandigt?

Antwoord: Neen! Julij heeft sijn eijgen brief geleesen.

Articul 27: Waarmeede sij te dier tijd sijn gewapent geweest?

Antwoord: Sij hadden messen op zeijde, en niets anders.

Articul 28: Of zij niet gewapent sijn geweest met een pistool, vier à vijf assegaaijen, mitsgaders ieder met een parrang, of soogenaamde kris, op de broeksband?

Antwoord: Als op ’t voorgaande articul.

Articul 29: Wat voor onderlinge afspraak zij alstoen onder elkander genoomen hebben?

Antwoord: Sij hebben teegens mij gesegt: Gaat mee.

Articul 30: Of zulx principaal niet gerouleert heeft om met elkander naar ’t Caffers land te gaan? Antwoord: Ja.

Articul 31: Teegens wat tijd hun voorneemen wel geweest is, die reijse aan te neemen?

Antwoord: Teegens dat de garst rijp is.

Articul 32: Of zulx door hunlieden niet is bestemt geworden teegens dat de garst in d’ aijren quam?

Antwoord: Ja.

Articul 33: Wie van hun geselschap soude sijn geweest, die te noemen. Antwoord: Jacob, Manus, Isaac, Adam, Februarij en November, bijde van Jan le Roux; dog ik gevraagde, heb niet willen mee gaan, en van Matthijs en Gedult weet ik niet af.

Articul 34: Of hiertoe niet hunne toestemming gegeeven hebben, de voormelde drossende slaven, hij gevraagde, neevens sijne meede slaven: Januarij, Jacob, Isaac, Manus, Matthijs en Gedult, en nog twee slaven van den burger Jan le Roux, Februarij en November genaamt?

Antwoord: Als op ’t voorgaande articul.

Articul 35: Wie nog meer op deese reijse met hunlieden zoude meegegaan sijn, die te noemen.

Antwoord: Niemand meer.

Articul 36: Of den slave jongen in naame Cupido, toebehoorende sieur Cruijwagen, ook meede gaan soude?

Antwoord: Dien jongen heeft mij gevangen aangesprooken, en gesegt dat, soo ik meede ging, hij Cupido ook gaan soude, dat hij Cupido Hottentots spreeken konde en de weg naar ’t Caffers land wist.

Articul 37: Of hij gevangen, omme nog meer van sijn Boegineese natie aan te zoeken, op den 27 der gepasseerde maand Julij niet aan de Caab zoude gegaan zijn? Antwoord: Neen.

Articul 38: Of niet door hem gevangen, en een van de capitains van het complot drossers, afspraak genoomen is omme geweijr te verkrijgen, de plaats van Smuts, de Windmoolen, en Claas Jonas af te loopen? Antwoord: Neen.

Articul 39: Of hij gevangen aan den kok Slamat \[*sic*\] niet om kruijt gevraagt heeft? Antwoord: Neen.

Articul 40: Wat die kok hem gevangen daarop voor antwoord gegeven heeft? Antwoord: Als vooren.

Articul 41: Of hij gevangen niet voorneemens geweest is, met behulp sijner complicen, omme het daar berustende kruijt magtig te worden, desselfs lijfvrouw de weduwe Heuning den knegt te vermoorden, vervolgens de plaats af te loopen en het zig daar bevindende geweer meede te neemen? Antwoord: Neen.

Articul 42: Met wie hij gevangen alhier aan de Caab ten principale conversatie gehouden heeft? Antwoord: Met eene Maaij Sila, een Chineese vrouw, woonende over de wooning van den slagter Bergman, aan dewelke ik altijd uijen brenge.

Articul 43: Of het niet geweest is met een Chineese vrouw, maaij Siele \[*sic*\] genaamt, die hem door Isaac ontbooden heeft?

Antwoord: Ja.

Articul 44: Of dien eijgensten avond, wanneer het complot moordenaars het commando ontsnapt was, nadat alvoorens, ter sijner ordre, door Januarij, Jacob en Matthijs aan die drossers, te weeten Fortuijn, Julij en Adonis, kost gebragt was, een van die gaauwdieven, met naam \[*sic*\] Baatjoe van den burger Smit, dewelke in den arm gequetst was, bij hem niet in ’t slavenhuijs gekoomen is?

Antwoord: Ja.

Articul 45: Of hij gevangen, als zijnde een doctor, gemelden Baatjoe niet verbonden en vervolgens die nagt een slaapplaats op de kooij van Jacob heeft aangeweesen?

Antwoord: Ik heb op de wonde op de Boegineese wijse gespuuwt, maar ik heb de doek afgemaakt, en daarna met de neusdoek van Baatjoe weeder verbonden.

Articul 46: Of zijn meede slaaf Januarij geen aangenoomen zoon van hem gevangen is?

Antwoord: Ja.

Articul 47: Of hij gevangen aan Januarij niet een zilveren soupleepel, daer de steel afgebrooken was, in bewaring heeft gegeven?

Antwoord: Den drosser Christiaan heeft hem aan mij gegeven, en Januarij heeft dien van mij gevraagt.

Articul 48: Of hij gevangen aan gemelde sijnen aangenoomen soon niet een briefje heeft overgegeven, onder ’t seggen: Dat stuurt jou Julij?

Antwoord: Ja.

Articul 49: Wat den inhoud van dat briefje is geweest?

Antwoord: Dat dat briefje goed voor de siekte was.

Articul 50: Of het aan hem tans vertoont werdende briefje, ’twelk in de Boegineese taal geschreeven is, hem niet is toebehoorende?

Antwoord: Ja.

Articul 51: Soo neen, bij wat toeval dat briefje in sijn kist is gekoomen?

Antwoord: Als vooren.

Articul 52: Of die opschrift niet behelst: Van ’t volk aan September, aan de Platte Cloof?

Antwoord: Ik kan niet leesen.

Articul 53: Of hij gevangen niet Bouginees leesen of schrijven kan? Antwoord: Neen, dog als mij een voorbeeld voorgelegt word, kan ik het naschrijven.

Articul 54: Van wie hem dat briefje is toegesonden?

Antwoord: Van een jongen van Stellenbosch, genaamt Oepas, dog wie aan mij denselven gebragt heeft, is mij onbekent.

Articul 55: Wat den inhoud van dat briefje behelst?

Antwoord: Dewijl de slaaf Oepas altijd siek was, heeft denselven mij versogt bij hem te koomen.

Articul 56: Wat reedenen hij gevangen gehad heeft toen den heer requirant hem voor de eerste reijse na dat complot ondervraagt heeft, te zeggen, dat maar neegen stux sterk en seeven daarvan swaar gequetst waaren?

Antwoord: Ik had dat van Christiaan gehoord.

Articul 57: Of zulx niet geweest is om den heer requirant hierdoor te misleijden?

Antwoord: Neen.

Articul 58: Of hij gevangen niet als hoofd van sijn complot soude g’ageert hebben?

Antwoord: Ja, ik ben daartoe door mijn huijs volk versogt geworden, sijnde die slaven genoemt als op articul 33.

Articul 59: Wat reedenen hij gevangen gehad heeft zulke pernicieuse desseinen in ’t werk te stellen? Antwoord: Ik heb niet willen drossen.

Articul 60: Of hij gevangen thans niet bekennen moet over het t’ samen spannen en kost geeven aan een complot van 13 à 14 moordenaaren, ’t oprocken sijner meede slaven, mitsgaders ook hun onderlingen voorgenoomene pernicieuse desseinen om na ’t Caffers land op te drossen, eenige plaatsten af te loopen, ’t geweer en kruijt weg te neemen, en al wie haar op weg mog te koomen teegenstaan, te vermoorden, ten hoogsten strafbaar te weesen?

Antwoord: Over ’t saamen spannen met het complot moordenaaren en ’t geeven van kost, beken ik strafbaar te weesen; maar aan ’t oprockenen mijner meede slaven heb ik geen schuld en, omdat ik wist dat het quaad was, heb ik niet willen meede gaan naar ’t Caffers land; dog van ’t afloopen van plaatsen en van ’t vermoorden van menschen weet ik niet af; maar ik heb van de andere slaven wel gehoord dat se het kruijt van haar plaats soude willen meede neemen, maar ik heb daarin niet toegestemt.

Aldus gevraagt en b’antwoord in de Boegineese taal, door Pieter Matthijs Pieterssoon in ’t Casteel de Goede Hoop, den 9^e^ Augustus 1760, voor d’ edele P. Hacker en Jn. Haszingh, leeden uijt den edeleagtbaare Raad van Justitie, voormeld, die deeses, beneevens den g’interrogeerden, mitsgaders voormelde tolk P.M. Pietersoon, ende mij, secretaris, meede behoorlijk hebben gesubcribeert.

’Twelk ik getuijgen, \[get.\] C.L. Neethling, secretaris.

Recollement

Compareerde voor ons, ondergetekende gecommitteerdens uijt den edelachtbaare Raad van Justitie deeses gouvernements, den slaaf September van Boegies, denwelken deese voorenstaande interrogatoriën met sijne daarop gegeevene responsiven, van woorde tot woorde klaar en duijdelijk voorgeleesen weesende, verklaarde daarbij volkoomen te persisteeren, niet begeerende dat er iets meer bijgevoegt ofte van gedaan werden sal, als alleenig: dat hij van sins geweest is meede op te drossen; dat hij van de kok kruijt heeft gevraagt, dog sonder denselven bedrijgt te hebben; dat Baatjoe van Smid op de oven geslaapen heeft; dat den confessant sig aan ’t oprocken sijner meede slaven schuldig kent en, eijndelijk, dat het afloopen van plaatsen en ’t vermoorden van de menschen nog niet vast afgesprooken geweest was, en betuijgde alle ’t voorenstaande de waarheijd te weesen.

Aldus gerecolleerd in de Maleijtsche taal en door als vooren vertolkt, in ’t Casteel de Goede Hoop, den 12^e^ Augustus 1760.

Dit X is ’t merk van September van Boegies.

Voor de vertolking, \[get.\] P.M. Pietersoon.

Als gecommitteerdens, \[get.\] P. Hacker, Jn. Haszingh.

Mij praesent, \[get.\] C.L. Neethling, secretaris.

[^1]: *Sic*. A verb such as *waren* is omitted here.