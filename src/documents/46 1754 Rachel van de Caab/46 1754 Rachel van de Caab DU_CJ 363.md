---
title: RACHEL VAN DE CAAB
citation: CJ 363 Criminele Process Stukken, Deel 2, 1754, ff. 6-9v.
---

Compareerde voor ons, ondergeteekende gecommitteerdens uijt den edelagtbaare Raad van Justitie deeses gouvernements, Rachel van de Caab, slavin van den burger Jacobus van Rheenen de jonge, oud 20 à 21 jaaren, dewelke, ter requisitie van den heer Independent Fiscaal Pieter Reede van Oudshoorn, confesseerde hoe waar is:

Dat nu een groote maand voorleeden, sonder den netten dag of datum te weeten, der confessante meede slaaf Joseph, die hem gisteren morgen verhangen hebbende is bevonden geworden, aan haar heeft gevraagt of sij niet wist waar dat quik te koop was, waarmede, hij sijde, knoopen en spiegels te willen schoon maaken; op ’twelke de confessante denselven ten antwoord gegeeven hebbende dat dat niet wiste, wierd door gedagte Joseph daarop hervat: Basta maar![^1]

Dat voormelde Joseph eenige dagen daarna haar confessante voor de tweede maal na quik gevraagd en teffens aangesegt heeft om seekere slave jonge, genaamt Jacob, dewelke bij den apothecar van ’s edele Compagnies hospitaal bescheijden is, om eenig quik te vraagen of, in gevalle die niet hadde, als dan de slavemeijd van den oud tweeden opperchirurgijn Dirk Wijdenaar, Emerentia genaamd, daarover te spreeken; heeft sij confessante voormelde Jacob om eenig quik aangesprooken, sonder egter van gemelde slaaf Jacob iets te hebben ontfangen, van ’twelke sij confessante eerst aan gedagte Joseph verslag hebbende gedaan, heeft meergedagte Joseph haar alsdoen opnieuws gesegt dat sij gerepte Emerentia maar daarom versoeken soude: dies sij hetselve ook gedaan en van die meijd vervolgens, ’s daags voor Kersdag jongstleeden, een vlesje met wat quik bekoomen heeft; welk vlesje de confessante aan voormelde Joseph heeft behandigt, als wanneer gedagte Joseph haar confessante versogten om hem te waarschouwen wanneer haare lijfvrouw water eijschte, welk versoek denselven ook tot diverse maalen herhaald heeft.

Dat hierop, ’s Vrijdags naar ’t Nieuwe Jaar, zijnde geweest den 4 deeser maand Januarij, voormelde haare lijfvrouw, ’s avonds de klocke omtrent neegen uuren, in de maaneschijn voor de huijsdeur sittende, van de confessante een glas water geëijscht hebbende, sij confessante oversulx daarvan aen voormelde, op de agterplaats weesende, slaaf Joseph heeft kennis gegeeven, denwelken daarop, soo ras de confessante uijt de kelder een glas gehaald, hetselve in de combuijs schoon gemaakt en vol water gedaan hadde, uijt het voormelde, hem overgegeven hebbende, vlesje wat quik in dat glas gegooten heeft, met bijvoeging: Geeft dat maar aan de juffrouw, die is soo valsch en sal na de huijshouding soo niet kunnen sien.

Dat de confessante dat water aen gemelde haare lijfvrouw overhandigt hebbende, en door deselve onder ’t drincken bespeurd werdende, dat er iets in ’t glas sijn moeste, heeft deselve aan haar confessante gevraagt wat dat er in het glas was, dan de confessante daarop geantwoord hebbende: Niet met al!, en teffens gedagte glas van haare lijfvrouw weederom wilde wegneemen, maar ’tselve, naar sulx bij de kaars besigtigt te hebben, heeft gaan bergen; weshalven sij confessante voormelde Joseph ging vraagen wat dat hij gedaan hadde, dan, dewijl gedagte Joseph haar daarop het antwoord gaf: Nonje sal verteeren als een geraamte!, is sy confessante alsdoen soo bevreest geworden, dat sulx aan gemelde haare lijfvrouw niet heeft derven bekent maaken.

Dat dien eijgensten avond gemelde haar lijfheer die saak naauwkeurig ondersogt en aan haar confessante, soo wel als aan voormelde Joseph, gevraagt heeft wat dat in ’t glas onder ’t water gedaan had, en vermits de confessante soo min als voorgemelde Joseph niets bekennen wilde, heeft gemelde haar lijfheer gedagte Joseph naar de tronk laaten brengen en daarop, des volgenden daags, aldaar laaten afstraffen, sonder egter ook alsdoen bekent te hebben.

Dat hierop, des volgenden Sondags avond, geciteerde haar lijfheer voormelde Joseph de handen en voeten door de stoel heen tesaamen gebonden, in de poolsche bok gespannen, en dusdanig wel een uur lang op een stoel heeft laaten sitten, in verwagting dat dien slaaf daar door tot bekentenis soude koomen, dog vergeefs, seggende alleenlijk dat sij confessante daarvan weeten moeste; sulx de confessante door gemelde haar lijfheer op gelijke wijse vastgebonden geworden sijnde, insgelijx wel een en een half uur lang soodanig heeft moeten blijven sitten, sonder egter dien avond uijt vreese en benaauwtheijd het minste van ’t voorengemelde bekent te hebben.

Dat op Maandag daaraanvolgende de confessante, naar dat se in de poolsche bok gespannen en met de rottang op ’t bloote lijf geslagen geworden was, eijndelijk aan haar lijfheer, meergemelde Van Rheenen, alle ’t voorengesegden, dat sij nog voor waar bekent, gulhartig gestand gedaan heeft. Dog, seedert laatstgemelde Vrijdag, zijnde geweest den 4^e^ Januarij deeses jaars, gemelde Van Rheenen gedagte Joseph dagelijx daarna gevraagt hebbende, dog niet eerder ’t minste uijt denselven brengen mogen, dan op Donderdag laatstleeden, als wanneer denselven aan gedagte Van Rheenen uijtdruckelijk gesegt heeft dat hij dat quik onder ’t waater had gegooten; dog hadde sij confessante van desselfs intentie of reedenen, die hem daartoe soude bewogen hebben, niets gehoord. En terwijl sulx bekentenis dien jongen Joseph vrijwillig op sijn kniën heeft gedaan, en daarbij om vergiffenis gebeeden, heeft aen hem gemelde Van Rheenen nog geantwoord, dat hij hem het wel vergeeven wilde, maar hem egter verkoopen soude.

Laatstelijk betuijgde de confessante niet eerder te hebben geweeten dat sij, dan wel Joseph, daarmeede iets quaads gedaan, nog iets quaads geïntendeert heeft, dan naar van Joseph verstaen te hebben, dat haare lijfvrouw daarvan soude verteeren, en daarom was sij bang geworden om eerder iets daarvan te bekennen.

Aldus geconfesseerd aan Cabo de Goede Hoop, den 12^e^ Januarij 1754, voor d’ edele R.S. Alleman en H.J. Prehn, leeden uijt welgemelde edelagtbaare Raade, die de minute deeses, beneevens de confessante ende mij, geswore clercq, behoorlijk hebben onderteekent.

’Twelk ik getuijge, \[get.\] L.F. Haake, geswore clercq.

Recollement

Compareerde voor ons, ondergeteekende gecommitteerdens uijt den edelagtbaare Raad van Justitie deeses gouvernements, de slavinne Ragel van de Caab, dewelke deese, haare confessie, van woorde tot woorde klaar en duijdelijk voorgeleesen weesende, verklaarden daarbij volkomen te persisteeren, niet begeerende dat er iets meer bijgevoegt ofte van gedaan werden sal; als alleenig dat den slaaf Joseph, soo wel als de confessante, door haar lijfheer op een stoel gebonden, maar niet in de poolsche bok gespannen is geworden, betuijgende voorts al het voorenstaende de suijvere waarheijd te sijn.

Aldus gerecolleerd in ’t Casteel de Goede Hoop, den 17^e^ Januarij 1754, voor d’ edele R.S. Alleman en P. Artoijs, leeden uijt voormelde edelagtbaare Raad van Justitie, die de minuten deeses beneevens de confessante ende mij, secretaris, behoorlijk hebben ondertekend.

’Twelk ik getuijge, \[get.\] Jn. Fr. Tiemmendorf, secretaris.

**CJ 363** Criminele Process Stukken, Deel 2, 1754, ff. 12-13v.

Huijden, den 18^e^ Januarij 1754, compareerde voor mij, Jan Frederick Tiemmendorf, secretaris van den edelagtbaare Raad van Justitie deeses gouvernements, praesent de naargemelde getuijgen, Amarentia van de Caab, slavin van den oud opperchirurgijn Dirck Wijdenaar, van competenten ouderdom, dewelke, ter requisitie van den heer Independent Fiscaal, Pieter Reede van Oudshoorn, verclaarde hoe waar is:

Dat een dag voor Kerstijd, zijnde geweest den 24^e^ December des voorleeden jaars, de slavin van den burger Jacob van Rheenen de jonge, Rachel genaamt, ’s morgens heel vroeg aan ’t huijs van der comparante lijfheer gekoomen weesende, aen haar comparante om wat quik heeft gevraagt, ten eijnde daarmeede, soo als sij seijde, knoopen te vergulden; ende de comparante aan deselve ten antwoord gegeeven hebbende, dat sien soude om haar wat te beschikken, is sij Ragel weederom weggegaan; koomende egter op Donderdag daaraanvolgende, ’s morgens vroeg, weederom naar hetselve vragen, ende de comparante alsdoen teegens haar gesegt hebbende, dat sij soude sien om wat te krijgen en het aan haar besorgen soude wanneer sij aan haar lijfheers huijs quam om vleesch te haalen; heeft sij comparante oversulx dien eijgensten morgen een vlesje van een vingerlang, waarin omtrent een vingerhoed vol quik was, uijt het, in de galderij staande, kasje van haar lijfheer, waar de sleutel in stack, genoomen, hetselve bij sig gestooken en vervolgens, wanneer bij voormelde Van Rheenen vleesch ging haalen, aen den slaaf Fortuijn, die voor de deur was, overgegeeven ten eijnde hetselve aan gemelde Ragel, die in ’t huijs was, te overhandigen.

Niets meer verklaarende, geeft de comparante voor reedenen van weetenschap als in den text, berijd zijnde hetselve, des vereijscht werdende, nader gestand te doen.

Dat aldus passeerde ter secretarije van justitie des Casteels voormelt, ten overstaan der clercquen Daniel Egbert Pfeil en Michiel Daniël Leij, als getuijgen, die de minute deeses, beneevens de comparante ende mij, secretaris, meede behoorlijk hebben onderteekend,

’Twelk ik getuijge, \[get.\] Jn. Fr. Tiemmendorf, secretaris.

Recollement

Compareerde voor ons, ondergeteekende gecommitteerdens uijt den edeleachtbare Raad van Justitie des Casteels de Goede Hoop, voormelde slavin Amarentia van de Caab, dewelke deese, haare voorenstaande verclaaring, van woorde tot woorde klaer en duijdelijk voorgeleesen weesende, verklaarde daarbij ten vollen te persisteeren, niet begeerde oversulx dat er iets meer bijgevoegt ofte van gedaan werden sal, en betuijgde alle ’t voorenstaende de suijvere waarheijd te weesen.

Aldus gerecolleert aan Cabo de Goede Hoop, den 26^e^ Januarij 1754, voor d’ edele R.S. Alleman en H.J. Prehn, leeden uijt den edelagtbare Raad van Justitie, voormelt, die de minute deeses beneevens de comparante ende mij, secretaris, behoorlijk hebben onderteekent.

’Twelk ik getuijge, Jn. Fr. Tiemmendorf, secretaris.

[^1]: The word *basta* was commonly used, especially but not exclusively, by slaves at the Cape in their Dutch, presumably because of the prevalence of Creole Portuguese as a lingua franca in their speech community. It usually means ‘stop it’, but here seems to be used in the sense of ‘leave it, let it be’. On the use of this word amongst slaves in the eighteenth century, see Franken 1953: 112-13.