---
doc_no: CJ 788
citation: Sententiën, 1750-1755, ff. 103-8.
---

# APRIL VAN DE CAAB

**CJ 788** Sententiën, 1750-1755, ff. 103-8.[^1]

Aangesien April van de Caab, lijfeijgen van den landbouwer Pieter Therron \[*sic*\], oud naar gissing 20 jaaren, thans ’s heeren gevangen, buijten pijn ofte dwang van banden, van ijsers, dan wel de minste bedrijging van dien, vrijwillig heeft beleeden, ende het den edelagtbaare Raad van Justitie deeses gouvernements ook evidentelijk is koomen te blijken:

Dat den gevangen, nu een maand of drie geleeden, van sijn meester gevlugt en na eenigen tijd rondswervens gekoomen sijnde ter plaatse van den landbouwer Jan Smit, aan de Honingberg geleegen, hij gevangen sig aldaar, dewijl bij niemand bekent was, voor een bastaert Hottentot heeft uijt gegeeven, werdende nogtans weijnig tijds daarna door den Hottentot Willem verkent, en door denselven, neevens sijn broeder Jantje, mitsgaders nog drie andere Hottentotten, alle bij den landbouwer Lourens Pretorius woonagtig, ter plaatse van gemelde Jan Smit gevangen genoomen en na die van gedagte Pretorius gebragt, vanwaar voorseijde Hottentotten Willem en Jantje den gevangen vervolgens des anderen daags, ter ordre van voorseijde Pretorius, gevleugelt hebben weggebragt ten eijnde denselven bij sijn lijfheer, aan het Roodesant woonagtig, weederom te huijs te brengen, dog ’s nademiddaags onder de cloof van ’t Roodesant den schapewagter van den landbouwer Gerrit van Hoeting, Fortuijn van Boegies genaamt, ontmoet hebbende, sijde boovengemelde Willem: Laat ons hier een stuck brood vraagen, jk heb honger, krijgende hij Willem, op de gedaane afvraging, soo wel als geciteerde Jantje en den gevangen, van voorseijde Fortuijn ijder een stuck brood en vleesch, en nadat sij het geschimmelde van het brood met een mes afgeschraapt en gedaan hadden met eeten, stopte meergemelde Willem een pijp tabak, onder ’twelke den gevangen, die digt bij voormelde schapewagter was sittende en denselven in ’t Maleitsch een mes om brood te snijden gevraagt hebbende, nadat van denselven een mes bekoomen hadde, sijde: Daar is een waagen, maar die rijd uijt het pad, hetgeen door gemelde Willem en Jantje, dewelke beweerden dat de waagen niet uijt, maar wel in het pad was, den gevangen wierd teegengesprooken en daarover met hem gestreeden; ende den gevangen, die overeijnd stond, sig vervolgens gelaatende alsof weeder wilde gaan needersitten, heeft hij gevangen alsdoen, nadat het touw, waarmeede gevleugel was, onder ’t praaten aan stucken gesneeden had, den Hottentot Willem, die plat op de grond sat op het onverwagtst met het in de hand hebbend mes, onder ’t seggen van: Hij, een steek in de linkersijde onder de borst toegebragt, en sig so voort, het mes in de wond laatende steeken, op de vlugt begeeven, agtervolgt werdende door gemelde schapewagter Fortuijn nadat denselven het mes uijt het lighaam van dien Hottentot had gehaalt, sonder den gevangen egter te hebben kunnen magtig werden; waarna voormelde Hottentot Willem, door behulp van twee slaaven van den landbouwer Gerrit van Hoeting, teegens den avond ter plaatse van denselven gebragt, en door den landbouwer August Willem Eens, so goed als hij konde, verbonden sijnde ’s anderen daags agtermiddaags is koomen te overlijden.

Sijnde den gevangen naar nog eenige dagen rondgesworven hebben, insgelijx geapprehendeert, en dus in handen der justitie overgeleevert geworden.

Alle hetwelke sijnde een fervoeijlijk gedoente, ’tgeene in een welgestelde regeering geensints kan nog mag gedult, maar daarenteegens, ten spiegel en afschrick van andere diergelijke schurken, exemplaarlijk moet werden gestraft.

Weshalven so is ’t, dat den edelagtbaare Raad van Justitie, voormelde, ten dage diendende, met nadruck geleesen en overwoogen hebbende den schriftelijken crimineelen eijsch ende conclusie door den Landdrost van Stellenbosch en Drakensteijn, sieur Adriaan van Schoor, *ex officio*, op ende jeegens den gevangen gedaan ende genoomen, mitsgaders geleth op des gevangens vrijwillige confessie en andere stucken daarneevens gevoegt, alle in judicio behoorlijk gerecolleert, voorts op alle het geene ter saake dienende was en haare edelagtbaarens eenigsints konde doen moveeren, regt doende uijt naame ende van weegens de hoogmogende heeren Staaten Generaal der Vereenigde Neederlanden en mitsgaders van sijne doorlugtigste hoogheid den Heere Prince van Orange en Nassau, als Erfstadthouder, Capitain en Admiraal Generaal van de Republicq, den gevangen April van de Caab hebben gecondemneert, gelijk haar edelagtbaarens denselven condemneeren mits deesen, om gebragt te werden ter plaatse alwaar men alhier gewoon is crimineele sententiën te executeeren, en aldaar aan den scherpregter overgeleevert sijnde, met de coorde aan de galg soodanig gestraft te werden, dat er de dood naar volgt, voorts desselfs doode lighaam naar ’t buijten geregt gesleept, en aldaar weeder aan de galg opgehangen sijnde, dus te verblijven totdat door de lugt en de voogelen des heemels sal sijn verteert, met condemnatie in de costen en misen van justitie.

Aldus gedaan en gesententieert in ’t Casteel de Goede Hoop, den 8^e^ Junij 1752, mitsgaders gepronuntieert ende g’executeert den 10^e^ daaraanvolgende.

Fiat Executie, \[get.\] R. Tulbagh.

\[get.\] S. Swellengrebel, P. Reede van Oudshoorn, J. Meinertzhagen, R.S. Alleman, Ns. Heijning, Cl. Brand, Corns. Eelders, Js. de Grandpreez, Am. Decker, D. d’Aillij, Jn. Raeck, Hk. vn. dr. Heijden, Jn. Haszingh.

Mij present, \[get.\] Jn. Fr. Tiemmendorf, secretaris.

[^1]: Further documentation for this case includes the *eijsch* and the testimonies of Jantje and August Willem Eens, as well as the interrogations of April van de Caab and Fortuijn van Boegies, CJ 360, ff. 239-56. This evidence is contained in the *sententie* given here.