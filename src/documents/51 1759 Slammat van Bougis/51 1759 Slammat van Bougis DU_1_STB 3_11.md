---
doc_no: 1/STB 3/11
citation: Criminele Verklaringen, 1759-1782, unpaginated.
---

# SLAMMAT VAN BOUGIS

**1/STB 3/11** Criminele Verklaringen, 1759-1782, unpaginated.

Relaas gegeven, ter requisitie van den heer landdrost, Adriaan van Schoor, door den burger Andries Nolte, van competenten ouderdom, inhoudende als volgt:

Dat den relatant, die woonagtig is op desselfs plaats aan het Roode Sand gelegen, voorleeden Saturdag, den 8^e^ deeser, des voordemiddags de schapentroup van den landbouwer Jan Jourdaen d’oude naer de plaats van den relatant zullende gebragt worden, om voor hem relatant een hamel tot zijn gebruijk daar uijt te neemen, den relatant, op het zien aankomen van gemelde troup schapen, den bij hem woonende jongeling Christiaen Smal heeft gelast dies wagter met ’t aandrijven te hulp te gaan. Dat den relatant zig hierop naer den thuin, werwaerts hij desselfs slaef Slammat van Bougis gesteld te arbeijden, heeft begeven, en bij aankomst aldaar gezien hebbende dat gemelde Slammat, die daegs bevorens meede zeer traag in den arbeijd was geweest, op de grond een pijp tabak zat te rooken (zonder voor hem relatant op te staan) vroeg den relatant aan gemelde Slammat hoe of hij het met hem had, of hij niet werken moeste, waarop denzelven Slammat even over eijnde ging staan, antwoordende den relatant: Ik werk altijd, ik moet ook wat rusten, daarbij voegende: Wil baas mijn verkoopen, verkoopt mij maar; op hetwelke den relatant een oude graaf, die in de thuijn was, in de hand genoomen en, onder het zeggen: Canalje, durf gij mij dat zeggen, gemelde Slammat met het bovenste, ofte het handgevat, van gezegde graef een slag op de linkerarm toegebragt heeft, springende gedagte Slammat hierop ten eersten na den relatant, en denzelven bij het linkerbeen gevat hebbende, rukte hij den relatant aldus agterover tegen de grond, ziende hij relatant meteens dat geciteerde Slammat een ontbloot mes in de hand had, met hetwelke hij een en andermaal naar den relatant kwam te steeken, zonder hem nogthans te konnen grieven, als verweerende den relatant zig dermaten, dat hij onder des weder van de grond overeijnde is geraakt, en nademaal meergemelde Slammat met het mes in de hand gedurig op den relatant afkwam, heeft den relatant zig al agterwaarts geretireert, en met de in de hand hebbende graef hem van het lijf gehouden, vallende hij relatant, door het agterwaarts gaan, en eenelijk een paar sloffen aanhebbende, andermaal agterover te neder, als wanneer meergemelde slaef telkens tragte hem relatant te lijf te vallen, rakende den relatant zig, al verweerende, weder van de grond, begevende zig op den eersten naer de wagter van bovengemelde schapentroup, om denzelven te hulp te roepen, onder hetwelke den relatant zag dat meergemelde Slammat, dig \[*sic*\] zig middelerwijl naer huijs moet hebben begeven, uit het huis kwam, hebbende in de eene hand een mes en in de andere hand een snaphaen, op welk gezigt hij relatant voornoemde jongeling Christiaen Smal, die zig bij de schapentroup bevond, gelaste om den daar digtbij wonende landbouwer Abraham Peltzer te gaan roepen en waarschouwen, dat hij een snaphaan moeste medebrengen. Dat, terwijl den relatant hierop bezig was zijn paerd, dat digtbij huis gekniehaltert ging, op te vangen, gezien heeft dat desselfs woonhuis reeds in den brand stond en dat dikwils gemelde Slammat daeruijt kwam lopen, hebbende in de hand eenig brandende ruigte of stroo, waarmeede hij zig eerst naar de looijerije en voorts naar de paardestal begaf, welke bijde gebouwen denzelven Slammat met gemelde brandstoffen in de daken \[*sic*\] te steken, of daar bij te houden, insgelijks in den brand heeft gestoken, waarop den relatant zeer verschrikt geraakt, zig ten eersten naer de plaats van voornoemde Jourdaan heeft begeven, ontwaerende met gerepte Jourdaan die, op het gezigt van het vuur van des relatants plaats, zig reeds op den weg near hem bevond, terug gekomen zijnde, dat deszelfs huijs, looijerij en stal, met de daerin geweest zijnde goedertjes, reeds in de assche waren gelegt, zonder voormelde Slammat na dien tijd te hebben kunnen verneemen, zijnde nogthans de loop van de snaphaan, die hij Slammat, als voorzegt is, in de hand heeft gehad, nevens dies eijzere laedstok, onder de verbrande goederen gevonden geworden.

Anders niet relateerende, geeft den relatant voor redenen van wetenschap als in den text, berijd zijnde ’t voorenstaande, des begeerd wordende, nader te zullen gestand doen.

Aldus gepasseert ter secretarije van Stellenbosch, den 14^e^ December 1759, ten overstaan van den substitut Coenraad Berkman en burger Hermanus Combrink, als getuigen.

\[get.\] Andries Nolte.

Als getuijgen, \[get.\] C. Berkman, Hermanus Combrink.

Mij praesent, \[get.\] J.J. le Sueur, secretaris.