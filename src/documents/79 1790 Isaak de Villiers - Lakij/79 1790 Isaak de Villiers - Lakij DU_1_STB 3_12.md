---
doc_no: 1/STB 3/12
citation: Criminele Verklaringen, 1786-1793, unpaginated.
---

# ISAAK DE VILLIERS JANSZ

**1/STB 3/12** Criminele Verklaringen, 1786-1793, unpaginated.

Relaas gegeeven, ter requisitie van den koopman titulair en landdrost, de heer Hendrik Lodewijk Bletterman, en ten overstaan van de ondergeteekende heemraden, d’ edele Christman Joël Ackerman en Pieter Gerhard Wium, door het slaven jongetjen Lakij, oud circa twaalf jaren, toebehorende den burger Isaak de Villiers Jansz luijdende aldus:

Dat den relatant, die het jongsten kind van desselfs lijfheer moesten oppassen, door desselfs lijfvrouw, voor eenige dagen geleeden, gelast zijnde om elders een mand te halen, tot dat eijnde was heen gegaan en het kind op die stoep alleen gelatende, een ogenblik daarna hetselve horende schreijen, schielijk terug gelopen en toen gezien had dat het van de stoep was gevallen.

Dat desselfs lijfvrouw, die daarop toegekomen was, zulx aan des relatants lijfheer gewaarschuwt hebbende, denselven hem relatant door vier jongens op de grond hadden doen nederleggen en vasthouden, terwijl gemelde zijn lijfheer hem relatant met een sjambok op de billen geslagen (gelijk daarvan, zowel als de, bevorens op de rugge ontfangene slagen, den opgemelde heemraden ook den zigtbare wonden zig vertoonden) en voorts op het zeggen zijner lijfvrouw, dat hij relatant een schelm was en, na die bekomene slagen, zoude drossen, hem een ketting om het been had gedaan.

Dat den relatant tegens den avond van huijs was gegaan na den burger Isaak Minnaar om daarover klagtig te vallen, gemelde Minnaar hem ’s nagts bij zig gehouden en daags daaraan na Stellenbosch had gesonden.

Niets meer verklarende, geevt den relatant voor redenen van wetenschap als in den text, betuijgende zulx de zuijvere waarheijd te zijn.

Aldus gerelateerd ter secretarije aan Stellenbosch, den 11^e^ Januarij 1790.

Dit merkteken X is van den relatant eijgenhandig gesteld.

Als gecommitteerdens, \[get.\] C. Joël Ackerman, P.G. Wium.

In kennisse van mij, \[get.\] J.P. Faure, secretaris.