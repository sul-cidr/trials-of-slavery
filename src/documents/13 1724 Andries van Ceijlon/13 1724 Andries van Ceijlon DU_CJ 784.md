---
title: ANDRIES VAN CEIJLON
citation: CJ 784 Sententiën, 1717-1725, ref. 29, ff. 225-30.
---

Alsoo Andries van Ceilon, oud 53 jaaren, lijfeijgen van den landbouwer Barend Buijs, althans ’s heeren gevangen, buijten pijn van banden, van ijsers, ofte eenige de minste bedrijging van dien, vrijwillig heeft beleeden, oversulx den edelagtbare Raad van Justitie deeses gouvernements ten vollen gebleeken is:

Dat nu voor omtrent seeven weeken verleeden, hij gevangen (terwijl zijn meester van huijs was gereeden) sig niet heeft ontsien, nogte geschroomt, tot vier differente rijsen sig door ’t dak van de kelder (’tgeen, soo hij voorgeeft, op eenige plaatsen open was) te begeeven, ende daaruijt op d’ eerste reijse een kannetie brandewijn, vervolgens in drie rijsen telkens een kanne wijn te steelen.

Dat zijn gevangens meester wederom t’ huijs gekomen zijnde, den gevangen de beesten van voor de wagen heeft helpen uijtspanne en, naar sulx verrigt te hebben, de captouwen in huijs geborgen heeft.

Dat gemelde zijn gevangens meester, die seekerlijk kennisse van den diefstal gekreegen had, den gevangen aanstonds met die kaptouwen de handen op de rug gebonden hebbende, aan een balk heeft opgeheesen, en hem dien voor de middag in die gestalte laaten verblijven tot op de middag, als wanneer den gevangen door gemelde zijne lijfheer op een ladder is gebonden, met een sjambok over zijne dieverijen geslagen, en door de verdere slaven ten dien einde met rottingen is gekastijd geworden.

Dat hij gevangen na dese ontfangene straffe, nadat ontbonden was, bij ’t vuur is gaan sitten, alwaar over de gevoelende pijne sittende te kermen, seekeren Hottentot Pieter genaamt met hem de spot heeft gedreeven.

Dat hij gevangen daarover misnoegt, en ook presumptie hebbende dat deesen Hottentot den aanbrenger van zijn kelder diefte was, hem getragt heeft om ’t leeven te brengen.

Dat hij gevangen ter dier oorsaake zijn mes heeft genoomen en desen Pieter daarmede een sneede aan den hals heeft toegebragt, sonder te kunnen zeggen of hij hem tot twee maalen gesneeden heeft, maar dat egter zijn gevangens intentie is geweest deesen Hottentot te willen dooden, te meer omdat hem denselven altijds uijtschold en den spot met hem dreef.

Dat hij gevangen na deese verrigting een doek met deeg uijt de bak kist gekreegen te hebben en sig aanstonds op de vlugt heeft begeeven en hem onthouden agter de huijs van zijn meester, in een cloofje.

Dat den gevangen den tijd van 10 dagen sig daar onthouden, en soo met het gestoolene deeg als met vrugten uijt zijn meesters thuijn g’erneert te hebben, wijders hem niet heeft geschroomt ’s nagts tusschen den 6^e^ en 7^e^ Januarij jongstleeden die schuijlhoek te verlaten en, wanneer geen menschen vernam, sig in zijns meesters kraal, die aan de wijnkelder vast is, te begeeven, vervolgens in zijn tinteldoos vuur geslagen, daaraan een pijp tabak aangestooken, voorts een pluijsje aan die pijp brandende gemaakt en ’t stroo van ’t kelder dak wat los getrocken hebbende, eijndenlijk met gedagte pluijsje voorseijde zijne lijfheers kelder daarmeede in de brand gestooken heeft.

Waarop hij gevangen sig verder vandaar heeft geretireert naar ’t Paarels gebergte, laatende door den haast zijn tinteldoos, vuurslag, steen, en tobakszak in de gemelde craal leggen, ’tgeen ook des anderen daags door voormelde zijn lijfheer aldaar gevonden is.

Dat hij gevangen na deese verrigting sig nog eenige dagen soo op de Paarl, als aan de Clapmuts, opgehouden, en met spijs, ’tgeene hij van deese en geene luijden, als ook schaapwagters (onder pretext dat zijne meesters beesten of schaapen sogt), wist te bekomen, eindelijk door den paarde en calverwagters van den landbouwer Matthijs van den Berg aan de Clapmuts is g’apprehendeert en ten huijse van zijn meester gebragt.

Dat hij gevangen nu t’ huijsgebragt weesende (door meergemelde zijne lijfheer hem is afgevraagt geworden, waarom hij de kelder in de brand gestooken had), niet alleen deese, zijne misdaaden, heeft beleeden, maar ook om reedenen sulx uijt hartseer gedaan te hebben, omdat noijt soo veel penetentie \[*sic*\] hadde uijtgestaan, en ook dat hij sijn dood sogt en uijt de weereld wilde weesen. Op welke belijdenis den gevangen vervolgens in handen van justitie is overgeleevert.

Alle ’twelke zijnde zaaken van seer quade, dangereuse, en pernitieuse gevolgen, verzeld met opzet om te dooden, en bovendien strekkende tot een totale ruine van zijne lijfheeren haaren goed indien denselven niet tijdelijk van den brand des kelders was verwittigt geweest, dierhalven ten hoogste en op ’t aller seveerst moet gepunieert werden.

Soo is ’t, dat den edelagtbare Raad van Justitie deeses gouvernements, ten dage dienende, gesien ende g’examineert hebbende, den schriftelijken crimineelen eijsch ende conclusie bij den landdrost, sieur Martinus Berg, *rationee* \[*sic*\] *officii* op ende jeegens den gevangen gedaan ende genomen, mitsgaders geleth op des gevangens eijgene, libre confessie, in judicio behoorlijk gerecolleert, ende de bewijsen daar neevens geproduceert, wijders met aandagt overwogen alle ’tgeene ter materie eenigsints dienende was en deede moveeren, doende regt in den naame ende van weegen de hoogmogende Heeren Staaten Generaal der vrije Vereenigde Nederlanden, den gevangen hebben gecondemneert, gelijk hem condemneeren bij deesen: gebragt te werden ter plaatse daar men alhier gewoon is crimineele sententiën t’ executeeren, aldaar den scherpregter overgeleevert zijnde, eerst de regterhand afgekapt en aan een paal gestelt weesende, half dood gewurgt, vervolgens geblakert te werden datter de dood naar volgt, voorts het doode lighaam naar ’t buijten geregt gevoerd en aldaar met de hand boven ’t hoofd op een rad gesteld zijnde, soo lange te verblijven totdat door de lugt en vogelen des heemels sal zijn verteert, met de costen en mise van justitie.

Aldus gedaan en gesententieert in ’t Casteel de Goede Hoop, den 10^e^ Februarij 1724.

Gepronuntieerd en g’executeert den 12^e^ daaraanvolgende.

\[get.\] M.P. Chavonnes, K.J. Slotsboo, Jan de la Fontaine, A. v. Kervel, Jn. Aldersz, Cis. Valk, Ns. Heijning, J. T. Rhenius, M. Bergstedt, J.C. Rigter, Hendk. Oostwalt Eksteen.

Mij present, \[get.\] Dl. Thibault, secretaris.
