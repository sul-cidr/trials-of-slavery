---
doc_no: CJ 792
citation: Sententiën, 1768-1771, ff. 154-76.
---

# THOMAS VAN TUTOCORIJN

**CJ 792** Sententiën, 1768-1771, ff. 154-76.

Alsoo Thomas van Tutucorijn, slaaf van Adriana Debits, weeduwe van wijlen den landbouwer Andries Bester de jonge, oud naar gissing veertig jaaren, thans ’s heeren gevangen, vrijwillig beleeden heeft, en den edelachtbaare Raad van Justitie deeses gouvernements, uijt de verdere, ten processe gefourneerde, stucken evident gebleeken is:

Dat des gevangens lijfvrouw, op den 13 October jongstleeden, ’s avonds vijf haarer slaven jongens gelast hebbende om hun ’s volgenden morgens van haaren plaats, genaamt De Matjesfonteijn, geleegen in de Koebergen, te begeeven naar de plaats van derselver schoonmoeder, de weeduwe Andries Bester de oude, genaamt De Modderfonteijn, ten eijnde aldaar garst te sneijden; den gevangen wanneer gemelde sijne lijfvrouw, beneevens haare kinderen, reeds aan tafel te eeten sat, bij deselve gekoomen is en tot twee differente rheijsen versogt heeft om met de voorseijde slaven meede te mogen gaan; ’twelk hem door desselfs lijfvrouw telkens geweigert sijnde, onder ’t essentieele seggen: Gij en Gedult moeten te huijs blijven om de kleij tot den trapvloer nat te maaken. Den gevangen, die een weijnig beschonken geweest was, naar ’t laatste maal daarop geantwoord te hebben: Ja, mijn nonje!, sig uijt het woonhuijs weg, en naar ’t slavenhuijs begeeven heeft.

Dat den gevangen dien eijgensten avond, naar dat desselfs lijfvrouw haar reeds ter rust begeeven en de kamer geslooten had, de klocke naar gissing neegen uuren, onder praetext dat water drinken wilde, in de combuijs gekoomen sijnde, hij gevangen, naar gedronken te hebben, weeder naar buijten gegaan, egter kort daarop terug gekoomen is, en tot den slaven jongen Gedult, dewelke, beneevens de slavinne Eva, gewoonlijk in de combuijs slapende, dus beijde alleenig daarin geweest waaren, gesegt heeft: Daar buijten backeleijen de jongens October en Jappan! Gij bent soo een oude huijsjongen, gaat heen en scheijd se van malkanderen!, dog aan welk seggen voorseijde Gedult sig geensins stoorende, den gevangen daarop substantieelijk toegevoegt had: Laat se maar begaan! Die de sterkste is, sal wel booven leggen! Sijnde gemelde Gedult mitsdien in de combuijs gebleeven, en ’t voormeldde bakkelijen door den gevangen slegts verdigt geweest.

Dat den gevangen alsdoen, tot drie successive maalen, in ’t digt bij ’t woonhuijs staande hoenderhok gegaan sijnde, de hoenders niet alleen daaruijt gejaagt, en daar door een groot geraas veroorsaakt, maar ook een dier hoenderen gevangen heeft; ’twelke door voorseijde Gedult en Eva gesien werdende, heeft meergemelde Gedult den gevangen gevraagt: Wat maakt gij daar?, met bijvoeging: Nonje slaapt!, waarop den gevangen geantwoord hebbende: Ik wil hoenders vangen! Op de verdere vrage van voorseijde Gedult: Wat wilt gij daarmeede doen?, substantieelijk gesegt heeft: Ik wil se eeten! Swijgt gij maar stil, en segt niet daarvan!, hebbende sig voorts, ten derde maale bij voormelde, in de combuijsdeur staande, Gedult begeeven, en tot denselven bij reïteratie gesegt: Daar backelijen twee jongens, waarom gaat ghij, als een oude huijs jongen, niet heen om se te scheijden!

Dat den gevangen, vermits voorseijde Gedult, sig aan dat seggen weederom niet gestoord had, quaad geworden sijnde; oversulx eene, beseijden de combuijs staande, graave genoomen en met deselve twee slagen naar meergemelde Gedult gedaan, mitsgaders door den eersten slag, in steede van ’t hoofd, slegts de schouder en met den tweeden, de hand dies jongen geraakt hebbende, gemelde Gedult de graave aan ’t eene eijnd gegreepen, en den gevangen, die deselve aan ’t andere eijnde vasthield, met sijne hand buijten de deur gestooten heeft; als wanneer den gevangen met een, bij sig hebbende, mes naar voorseijde Gedult gestooken, egter niet geraakt had, gemerkt denselven, op ’t ontwaaren van ’t mes, de graave loslaatende, sig naar het slavenhuijs begeeven en twee sijner meede slaven tot hulpe geroepen hebbende, den gevangen, soo dra sulx bespeurde, van de combuijs weg en naar het kafhok geloopen, mitsgaders aldaar verbleeven is, totdat de verdere slaven, de deur van ’t slavenhuijs van binnen toebindende, hun tot slaapen begeeven hadden, wanneer den gevangen door ’t venster in ’t slavenhuijs geklommen sijnde, daarin tot den dageraad vertoeft, en toen weeder naar ’t kafhok, dat in den paardestal is, terug keerende, sig aldaar digt agter de kribbe, soo hij voorwende, om te slaapen, needergelegt heeft. Middelerwijl dat des gevangens lijfvrouw, die als vast geslaapen hebbende, van de, door den gevangen ’s voorigen avonds gepleegde, feijtelijkheeden niets had gehoord, wanneer ’s morgens vroeg opstond en, behalven voorseijde Gedult en Eva, nog twee haarer slaven in de combuijs slaapende vond, gevraagt had wat sulx beduijdde, op het, aan haar gedaane verhaal, van ’t door den gevangen, soo in de combuijs als hoenderhok, bedreevene, gesustineert had dat den gevangen aan ’t drossen gegaan was.

Dat des gevangens lijfvrouw, volgens haare, den gevangen bekende, dagelijkse gewoonte, kort daarop, om eijeren te soeken, naar den stal gegaan sijnde; sij, ofschoon andersins sulx altoos alleenig pleegt te doen, egter, dewijl eenige pijnen in haare beenen gevoeldde, dien morgen, ingevalle sulx noodig sijn mogte, ter haarer ondersteuning den slaven jongen Abraham meede derwaards genoomen heeft; sijnde den gevangen door gemelde sijne lijfvrouw, soo als beesig was om op de kribbe te klimmen, digt agter deselve, teegens de muur leggende, ontdekt; des sij gevangen, tot twee maalen toe, bij naame had geroepen; egter het eerstemaal geene antwoord bekoomen, terwijl den gevangen op ’t tweede geroep, en bijvoeging: Komt gij maar hier!, naar gesteund te hebben, gesegt had: Ik heb hoofdpijn!

Dat den gevangen door sijne, intusschen uijt den stal en tot voor dies deur gereverteerde, lijfvrouw opnieuws gelast geworden sijnde om van agter de kribbe en bij haar te koomen, hij gevangen, en sulx wel schorvoetende, gedaan, egter in de staldeur stil gestaan, en aan het kassijn rustende, de hand teegens sijn hoofd gehouden had, eeven alsof met hoofdpijn behebt was; dan des gevangens lijfvrouw, naar tot den gevangen gesegt te hebben: Komt gij maar hier!, soetjes de kraal uijt en naar het woonhuijs gegaan sijnde, had, wanneer bespeurdde, dat den gevangen bij de kraalmuur wat afdraaijde, voorseijde Abraham, dewijl seer doof is, soo door fluijten als teekenen, te verstaan gegeeven dat hij den gevangen meede naar huijs brengen moest; invoegen den gevangen met dien jongen ook tot voor de huijsdeur gekoomen was.

Dat des gevangens lijfvrouw, in haare huijsdeur sijnde blijven staan, siende dat den gevangen in sijn roksak een mes hadde, denselven gelast hebbende om dat mes aan de slaaf Abraham over te geeven, den gevangen daarop niet alleen had geantwoord: Ik heb geen mes!, maar ook teffens, iets agteruijt wijkende, het mes getrocken en, onder het gins en weeder swaaijen van ’tselve, teegens sijne lijfvrouw gesegt had: Toe! komt nu hier!, des deselve gemelde slaaf Abraham, invoegen voorseijde gelast hebbende om den gevangen te vatten, dien jongen, soo door bevreestheijd, als door ’t gins en weer swaaijen van ’t mes, sulx niet had kunnen doen; al waaromme des gevangens lijfvrouw sig had begeeven naar ’t, omtrent twintig treeden van de huijsdeur af staande, ganse hok, vandaar een stok gehaald, en dien naar bovengemelde Abraham geworpen, onder ’t seggen: Toe, neemt dien stok! En slaat hem op de kop!

Dat den gevangen, die slegts weijnige treeden van desselfs lijfvrouw af stond, sulx hoorende, naar gesegt te hebben: Op de kop!, niet alleen teffens daarbij gevoegt had: Jou moet ik hebben!, maar ook immediaat een sprong naar gemelde sijne lijfvrouw gedaan en gepoogt had haar met het, in handen hebbende, mes een steek toe te brengen; welken steek, des gevangens lijfvrouw, sonder dat door ontsteltenis weet op hoedanigen wijse, ontweeken en in huijs geraakt sijnde, den gevangen het op een loop geset, omtrent veertig treeden van ’t huijs af stil gestaan, sig omgekeert, en aan sijne lijfvrouw, onder ’t slaan met de eene hand op sijn hoofd, het mes nogmaals geweesen, ’tselve vervolgens in den sak gestooken, en op dien sak met sijne hand insgelijx een slag gedaan hebbende, voorts van de plaats weggeloopen was; sijnde den gevangen egter nog dien selfden dag door den landbouwer Jacobus Bester, beneevens eenige slaven, agtervolgt, in de Koebergsche duijnen opgespoort, gevangen genoomen, en eerst ter plaatse sijner lijfvrouw, mitsgaders vervolgens naar dien van de weeduwe Andries Bester de oude, gebragt geworden; alwaar den gevangen ’s avonds gebonden in ’t voorhuijs leggende, op de, door de slavin Eva, ter praesentie van den meede slaaf Gedult, gedaane vraage: Wien hij gevangen dog had willen vermoorden, geantwoord had: Ik heb mijne lijfvrouw willen vermoorden!, en is den gevangen ’s volgenden daags Caabwaards gevoerd, mitsgaders in handen der justitie overgeleevert geworden.

Alhoewel nu, den gevangen voorgeeft geensins van voorneemen geweest te sijn, nog sijne lijfvrouw, nog iemand anders te willen vermoorden, maar dat hij met het mes voorseijde Abraham slegts had pogen bevreest te maaken, alsmeede dat hij, door de, ’s voorigen avonds gepleegde, feijtelijkheeden, sijne lijfvrouw niet uijt haare kamer had soeken te locken; soo kan den gevangen egter, weegens de moordaadige aggressie aan sijne lijfvrouw gepleegt, en voorgenoomene quetsing van sijn meede slaaf, geensins ongestraft gelaaten, maar moet, ten voorbeelde en afschrik van andere sulke moordsugtige fielten, mitsgaders ter beveijliging van de ten plattenlande woonende ingeseetenen, naar rigeur der wetten gestraft werden.

Weshalven soo is ’t, dat den edelagtbaare Raad van Justitie, voormeld, ten dage dienende, met aandagt geleesen en geresumeert hebbende, den schriftelijken crimineelen eijsch ende conclusie door heer Independent Fiscaal, meester Joachim van Plettenberg, *nomine officii*, op ende jeegens den gevangen gedaan ende genoomen, en daarneevens geleth op des gevangens vrijwillige confessie en andere stucken, behoorlijk gerecolleert, voorts op alle hetgeene ter saake dienende was en haar edelagtbaarens konde doen moveeren, regt doende uijt name ende van weegens de hoogmoogende Heeren Staaten Generaal den Vereenigde Nederlanden, condemneert den gevangen Thomas van Tutucorijn: omme gebragt te werden ter plaatse alwaar men alhier gewoon is crimineele sententiën te executeeren, en aldaar aan den scherpregter overgeleevert, met den strop om den hals onder den galg te pronk gestelt, voorts aan een paal gebonden, met roeden op de bloote rugge strengelijk gegeeselt en daarop gebrandmerkt sijnde, vervolgens in de ketting geklonken te werden, ten eijnde daarin den tijd sijns leevens op ’t Robben Eijland, aan ’s edele Compagnies gemeene werken sonder loon te arbeijden, met condemnatie in de kosten en misen van justitie, mitsgaders ontsegging van den anders gedaanen eijsch van den heer Officier.

Aldus gedaan en gesententieert in ’t Casteel de Goede Hoop, den 25^e^ Januarij 1770, mitsgaders gepronuntieert ende geëxecuteerd den 27^e^ daaraanvolgende.

Fiat Executie, \[get.\] R. Tulbagh.

\[get.\] J.W. Cloppenburg, O.M. Bergh, A. van Schoor, Otto Ludij Hemmij, L.C. Warneck, T.C. Rönnekamp, P.L. le Suëur, H.O. Muller, J.A. la Febre.

Mij present, \[get.\] C.L. Neethling, secretaris.