---
title: JACOB VAN DE CAAB
citation: CJ 34 Crimineele Regtsrolle des Casteels de Goede Hoop, 1752, ff. 28-30.
---

Donderdag, den 20^e^ April 1752, ’s voormiddaags present den heer Isack Meinertzhagen, en alle de leeden, behalven den edelagtbaare heer Praesident Sergius Swellengrebel en d’ heer Hendrik Ruijter, bij occupatie, mitsgaders d’ edele Willem van Kerckhoff, bij indispositie.

Den heer Independent Fiscaal Pieter Reede van Oudshoorn, *nomine officii*, eijsscher,

contra:

Jacob van de Caab, thans ’s heeren gevangen en gedaagden, over ende ter saake dat sig niet ontsien heeft sijn lijfheer, den boekhouder en geswoore clercq ter weeskamer alhier, monsieur Philip Herman Boomgaard, moetwillig te verlaaten, en in den maand Junij des voorleeden jaars 1751, met het schip de Gouverneur Generaal van hier naar ’t vaderland te fugeeren, alwaar sig soo lange heeft opgehouden, totdat nu onlangs met ’t schip Brouwer voor jongen, onder den naam van Jacobus Claasz van Cabo de Goede Hoop, alhier weederom aangeland zijnde, vervolgens in handen der justitie is overgeleevert geworden.

Den heer eijsscher, ter saake als in de neevenstaande praesentatie staat vermeld, bij monde eijsch doende, conludeert dat den gedaagde in deesen, bij diffinitive vonnis van u edelagtbaarens mag werden gecondemneert om door de kaffers \[*sic*\] strengelijk te werden gelaarst, voorts voor den tijd van twee agtereenvolgende jaaren in de ketting geklonken zijnde, dus sijn lijfheer weederom te huijs gesonden te werden, mits betaalen de costen.

De gedaagden voor antwoord segt dat sijn lijfheer in de maand Junij des voorleedenen jaars niet aan de Caab geweest zijnde, hij gedaagde naar ’t strand was gegaan om sand te haalen, alwaar hij door ’t schuijtsvolk van ’t schip de Gouverneur Generaal was gepersuadeert geworden om met hun naar boord te vaaren, hetwelk hij had gedaan sonder naderhand weeder aan de wal te hebben kunnen koomen.

Den heer eijsscher, des gedaagdens voorbrengen als frivool en insuffisant rejecteerende, persisteert bij eijsch ende conclusie voor replicq.

Den gedaagde dupliceerende versoekt om vergiffenis.

Parthijen renuntieeren van verdere productiën.

Den Raad, naar overweeging van saaken, regt doende uijt naame ende van weegens de hoogmogende Heeren Staaten Generaal der Vereenigde Neederlanden, mitsgaders van sijne doorlugtigste hooghijd, den Heere Prince van Orangjen en Nassouw, als Erfstadhouder, Capitain en Admiraal Generaal van de Republicq, condemneert den gedaagde Jacob van de Caab: om aan een paal gebonden zijnde, door de caffers dapper te werden gelaarst, voorts voor den tijd van twee agtereenvolgende jaaren in de ketting geklonken weesende, dus sijnen lijfheer, mits betaalende de costen, weederom te huijs gesonden te werden.

In ’t Casteel de Goede Hoop, datum als vooren.

Mij present, \[get.\] Jn. Fr. Tiemmendorf, secretaris.
