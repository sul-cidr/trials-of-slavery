---
doc_no: CJ 795
citation: Sententiën, 1782-1789, ff. 531-36.
---

# DAVID MALAN DAVIDSZ

**CJ 795** Sententiën, 1782-1789, ff. 531-36.

Nademaal den cornet der burgercavallerij aan Stellenbosch, David Malan Davidsz, in de nagt tusschen den 11^e^ en 12^e^ Augustus des jongst verloopen jaars 1788, voorzien van een schietgeweer, kruijd, loot en voorraad van kleederen, van zijn plaats Vergeleegen in stilte vertrokken zijnde, zig begeven heeft naar de wooning van den onderhouder der Hottentots Hollandsche kloof, in name Jan de Vos, bij wien zig doentertijd de slavin Sara, toebehoorende den burger Jurgen Radijn (met welke slavin gerepte Malan te vooren reeds, volgens daarvan zijnde ontwijffelbare blijken, in overspel geleefd had) bevond.

En hij Malan zig met en benevens dezelve slavin Sara (de laastgemelde \[*sic*\] haar zuijgend kind agterlatende) fugatief gesteld heeft, zonder echter eenige de minste ordre omtrent zijne zaken te hebben gesteld, onaangezien reeds bij affictie van billiëtten eene vrijwillige verkooping op zijn voorseijde plaats Vergeleegen tegens den 18^e^ van dezelve maand Augustus geprafigeerd was.

Zoo heeft overzulks den koopman en landdrost der coloniën Stellenbosch en Drakensteijn, de heer Hendrik Lodewijk Bletterman, op de klagten dieswegens door de huijsvrouw van denzelven Malan bij hem ingebragt, hiervan aan den edelachtbaare Rade van Justitie dezes gouvernements behoorlijk kennisse gegeven en vervolgens berigt:

Dat gerepten Malan met voorseijde slavin Sara op den 14^e^ der gemelde maand Augustus aan de Rivier Zonder Eind, de plaats van den veldcorporaal Petrus Stephanus du Toit gepasseerd zijnde, op den 15^e^ daaraan in de Goudinie, bij den veldwagtmeester Daniel du Toit was aangekomen en, zich noemende Jan Nortjé, verzogt had hem en zijn vrouw (denoteerende bovengemelde slavin Sara) met de schuijt over de Breede Rivier te helpen; terwijl hij Malan zig onder anderen ook aan de Hex Riviers klooff, bij eenen Abraham Finnerhold, meede voor Jan Nortjé uijtgegeven hebbende, in zijne verdere rijze met dezelve slavin landwaards in, successivelijk was gezien, en onder anderen ook op de plaats van de weduwe Karel van der Merwe verkend geworden.

Weshalven gemelde landdrost, met de nodige bewijzen gemuniëerd, ter zake voorseijde, op ende jeegens denzelven Malan de gepaste procedures ondernomen hebbende, op den 4^e^ September des gemelde jaars 1788 heeft verzogt en geobtineerd mandament bij edicte, waarbij gemelde voortvlugtenden cornet David Malan, onder het luijden en kloppen der klokke wierde ingedaagd om zig dieswegens te komen purgeeren en verantwoorden, op poene dat, bij manquement van dien, tegens hem zoude worden geprocedeert als na rechten (welke edictale citatie herhaaldelijk bij termijnen van vier weeken gepubliceerd en allomme geaffigeerd zijnde, zonder dat gemelde Malan, hoe zeer hij ook, gelijk men in ’t zeekere geïnformeerd is, door eene expresse van de, tegens hem geëxpedieerde edictale dagvaerdingen, heeft kennis gekreegen, egter is te voorschijn gekomen) voornoemde landdrost derhalven op den 27^e^ November des gemelde jaars heeft verzogt, een vierde mandament bij edicte *ex superabundanti*, om vervolgens te dienen van intendit. Dat, terwijl voorseijde Malan op deze, als nog ten overvloede tegen een termijn van zes weeken geëxpedieerde, laatste indaging wederom niet is gecompareerd, maar zig daarentegen vlugtig en latiteerende heeft gehouden, zulks dat hij Malan, behalven de justitie ten hoogsten te hebben versmaad, de hem ten lasten gelegde delicten daar door na rechten niet alleen heeft bekend, maar ook gehouden word van dezelve geconvinceert en overtuijgd te zijn; heeft derhalven gemelde landdrost op den 8^e^ Januarij jongstleeden gediend van intendit, met de stukken daar toe relatief, en na deductie van zaaken, geconcludeert als na rechten.

En gemerkt dergelijke verregaande misdaden, in een land alwaar het regt word gehandhaaft, niet kunnen worden ongestraft gelaten.

Zoo is ’t, dat den edelachtbaare Raade van Justitie dezes gouvernements, ten dage dienende, met attentie gelezen en geresumeerd hebbende het schriftelijk intendit van den koopman en landdrost der coloniën Stellenbosch en Drakensteijn, Hendrik Lodewijk Bletterman, en de tegens meergemelde David Malan Davidsz genomene conclusie, voorts gelet op de daarnevens gevoegde stukken en den contumatie van den defaillant, gelijk ook, op alles dat reflectie meriteerde en hun edelachtbaare konde doen moveeren, recht doende uijt naam ende van weegens de hoogmogende Heeren Staaten Generaal der Vereenigde Nederlanden, den defaillant en latitant David Malan Davidsz heeft gedeporteerd van zijne qualiteit als cornet der burger cavallerij aan Stellenbosch, en wijders uijt dit gouvernement en den ressorte van dien gebannen, gelijk hun edelachtbaare denzelven daaruijt bannen bij dezen, op poene van zoo, wanneer ooijt in handen van justitie mogt komen te geraken, als dan na merite te zullen gestraft worden, met condemnatie van den gedaagden in alle de ter dezer zake gevallene kosten.

Aldus gedaan ende gesententieerd aan Cabo de Goede Hoop, den 5^e^ Maart 1789, mitsgaders gepronuntieerd in ’t Casteel de Goede Hoop, den 28^e^ daaraanvolgende.

\[get.\] J. Rhenius, T.C. Rönnekamp, Johs. Smuts, C.G. Maasdorp, G.H. Meijer, M. Appel, Js. Cd. Gie, R.J. v.d. Riet, O.G. de Wet.

Mij praesent, \[get.\] W.S. v. Rijneveld, geswoore clercq.