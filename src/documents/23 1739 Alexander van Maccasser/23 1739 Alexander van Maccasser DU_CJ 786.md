---
doc_no: CJ 786
citation: Sententiën, 1736-1743, ff. 303-11.
---

# ALEXANDER VAN MACCASSER

**CJ 786** Sententiën, 1736-1743, ff. 303-11.

Alsoo Alexander van Maccasser, oud naar gissing 30 jaaren, lijfeijgen van den ondercoopman en negotie overdraeger d’ edele Abraham Decker, thans ’s heeren gevangen, buijten pijn en dwang van banden, van ijsers, ofte eenige de minste bedreijging van dien, vrijwillig heeft beleeden, en ook ten vollen is gebleeken:

Dat hij op Saturdag avond, den 14^e^ der gepasseerde maand November, na verrigtinge van desselfs gewoone combuijswerk, uijtgegaan zijnde, vervolgens met eenige zijner makkers, volgens zijn gevangens seggen, op straat een soopje heeft gedroncken waarvan hij een wijnig beschonken raakte, en dus teegens neegen uuren weederom te huijs quam, begeevende sig alsdoen naar de combuijs om, soo als hem geordonneert was, een paepier met ham op de rooster te braeden.

Dat zijn gevangens lijfheer, soo drae te huijs gekoomen was, door de slaevinne Dorinde wierde gewaarschouwt dat hij gevangen droncken was, onder het seggen: Singeur \[*sic*\], Alexander is weer dronken, hij slaat en goijt met vuur naar mijn lijf, waarop zijn gesegde lijfheer in de combuijs is gekoomen, seggende teegens hem gevangen: Sijd gij al weer droncken en moveert questie?, daar denselven op ten antwoord gaf, Ik ben niet dronken, repliceerende gemelten zijn lijfheer daarop: Indien gij niet droncken was, soo soudet gij wel meer vuur onder de rooster doen, want met soo wijnig vuur soude de ham nog in geen uur of twee klaar zijn, waarop hij gevangen met bijde zijne handen eenige koolen van de haard nam om onder de rooster te doen, op soodanige quaadaardige wijse dat de asch in het paepier van de ham vloogh, geevende zijn gevangens lijfheer hem alsdoen eenige slaagen met de hand en een schop met de voet, hem voorts belastende dat slaapen soude gaan en, aan de meijd Diana, dat zij de asch van de ham soude doen en deselve klaar maaken, gaande vervolgens uijt de combuijs naar desselfs voorcaemer.

Dat den gevangen, in plaats van zijn lijfheers ordre te obedieeren, booven de schoorsteenmantel naar het groote combuijsmes heeft gesogt, onder het seggen: Ik heb het hier geborgen, wie heeft het weggenoomen, en hetselve niet vindende, door dien het gemelten mes door de meijd Anna geborgen was, nam den gevangen vervolgens een mes met een wit heft, zijnde een der taafelmessen, dat hij kort bevoorens in desselfs hand gehad en op de combuijs taafel needergelegt hadde, weederom van deselve af, met hetwelk den gevangen, na het gemelten mes in zijn broeksak gestooken te hebben, sig in het voorhuijs na de caemerdeur begaf, in dewelke zijn gevangens lijfheer en juffrouw aan een klijn taafeltje saaten te eeten, om, volgens zijn gevangens seggen, desselfs lijfheer om vergiffenis te versoeken, gemerkt hij gehoord hadde dat om de caffers was gezonden, werdende door den gevangen aan den slaaf Galant, denwelken met meer andere bij gemelten caamerdeur stond, en hem gevangen vroeg, wat hij daer quam doen, ten antwoord gegeeven: Ik kom hier om sinjeur op te passen, waarop door gemelten Galant geantwoord weird: Wij staan hier om op te passen, gae gij maar naar de combuijs, soo als den gevangen alsdoen ook knorrende deed, dog quam naaderhand weederom bij gemelten caamerdeur en gaf aan zijn genoemde lijfheer, dewelke hem daar siende staan, vroeg, wat hij quam doen, hetselfde antwoord: Ik kom sijneur oppassen, werdende hierop door zijn gevangens lijfheer, onder het seggen: Dat ben ik van jouw niet gewend, dat is van zijn leeven geen goed werk, gij bent anders te luij om een half aam waater van de pomp te haalen, aen hem gevangen nogmaals belast dat slaapen soude gaan, staande daarna van zijn stoel en ging op de rustbank, daar zijn deegen lag, sitten, die hij in de hand nam, gaande hierop den gevangen als doen ook al murmureerende daarvandaan naar de galdereij, en een reijs of twee gints en weeder gekuijrt hebbende, begaf hij sig weijders naar het booven caamertje, dog siende dat den deur geslooten was, ging den gevangen weederom naer de combuijs, alwaar hij de meijden Diana met haare twee kinderen en Candasa \[*sic*\] vond, en quam, nadat het mes uijt sijn sak gehaald, met hetselve in de hand, onder het seggen: Nu is het tijd, daar mag van koomen wat er van wil, op gemelten Diana toeloopen, dewelke hierop met haare twee kinderen en gemelten Candasa de vlugt naar vooren naemen en sig door de geopende deur op straat begaeven, roepende: Moord, en: Brand.

Dat den gevangen, het mes nog al in de hand hebbende, insgelijx naar vooren is gekoomen, seggende teegens meergemelten Galant, die volgens zijn lijfheers ordre aldaar met een draagstok stond: Blijft staan, ik moet jouw spreeken, dog denselven met zijn meede makker Fortuijn, die insgelijx een draagstok in de hand had, sig retireerende tot buijten op de stoep van het huijs, onder het seggen teegens hem gevangen: Komt maar hier, soo als den gevangen alsdoen ook tot in de deur van het voorhuijs met het mes in de hand quam, siende buijten de deur op de stoep zijn gemelten lijfheer staan met de bloote deegen in de hand, dewelke teegens hem gevangen seijde: Alexander, hebt gij een mes of scherp bij jouw, soo gooijt het weg, dog den gevangen daarop geen antwoord geevende, sloeg zijn gemeltenn lijfheer hem gevangen met de deegen in desselfs aangesigt en, siende dat hij een mes met een wit heft in de hand hadde, seijde nogmaals teegens denselven: Gooijt het mes weg en geeft jou gevangen, dog den gevangen weederom geen antwoord geevende, heeft zijn meergemelten lijfheer hem soodanig een slag met de deegen op desselfs hand, waarin hij het mes hield, gegeeven, dat genoodsaakt wierd het meergenoemde mes te laaten vallen, zijnde vervolgens door den slaaf Fortuijn aangegreepen en door behulp van van zijn gevangens lijfheer vastgehouden, totdat aan de daar koomende burgerwagt met het meergenoemde mes is overgegeeven, en soo doende in handen van de justitie overgeleevert; alhoewel den gevangen komt voor te geeven anders geen quaad in zin gehad te hebben als eenelijk om de meijden te slaan, omdat zij hem bij zijn gevangens lijfheer beschuldigt hadden, dat droncken was.

Ende gemerkt diergelijke enorme daaden, van soo een vile slaaf, in een land daar de justitie stiptelijk geadministreerd word geensints te tolereren, maar ter contrarie tot een afschrik van andere diergelijke booswigten op het rigourenste \[*sic*\] moeten \[wor\]den[^1] gestraft.

Soo is het, dat den edelagtbare Raad \[van\] Justitie deeses gouvernements, ten daege dienende, m\[et\] oplettenheijd hebbende geleesen en geresumeert den schriftelijken crimineelen eijsch ende conclusie bij den heer Independent Fiscaal, meester Daniel van den Henghel, *ratione officii*, op ende jegens den gevangen gedaan ende genoomen, mitsgaders geleth op desselfs vrijwillige confessie, behoorlijk gerecolleert, en andere stucken in judicio overgeleevert, wijders in consideratie genoomen zijnde alles wat ter materie is dienende en haar Edel Agtbaarens deede moveeeren, doende regt uijt naame ende van weegens de hooghmoogende heeren Staaten Generaal der vrije vereenigde Neederlanden, hem gevangen Alexander van Maccasser hebben condemneert, soo als haar Edel Agtbaarens denselven condemneeren mits deesen: omme gebragt te werden ter plaatse alwaer men alhier gewoon is crimineele sententiën te executeeren en aldaar den scherpregter overgeleevert zijnde, soodanig met de coorde aan de galge gestraft te worden, datter de dood naarvolgt, voorts desselfs doode lichaam naar het buijten geregt gesleept en aldaar weederom opgehangen zijnde, dus te verblijven totdat door de lugt en voogelen des heemels zal zijn verteerd, met condemnatie in de costen en misen van justitie, en ontsegging van het verdere ofte anders geëijschte van den heer Officier.

Aldus gedaan ende gesententieert in ’t Casteel de Goede Hoop, den 3^e^ December 1739, mistgaders gepronuntieert ende geëxecuteert den 5^e^ daaraanvolgende.

Fiat Executie, \[get.\] H. Swellengrebel.

\[get.\] R. Tulbagh, J.T. Rhenius, Ns. Heijning, Cl. Brand, Mns. Bergh, Corns. Eelders, P.R. de Savoije, Js. de Grandpreez.

Mij praesent, \[get.\] D.G. Carnspek, secretaris.

[^1]: For three lines, the end of the page is slightly damaged; what it presumably once read is provided here in square brackets