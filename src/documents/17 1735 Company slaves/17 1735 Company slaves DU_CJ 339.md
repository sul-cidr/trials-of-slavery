---
title: COMPANY SLAVES
citation: CJ 339 Criminele Process Stukken, 1735, ff. 177-178, 181-184, 187-188.
---

Compareerde voor ons, ondergetekende gecommitteerdens uijt den edelachtbare Raad van Justitie deeses gouvernements, Claas van de Caab, slaaf der edele Compagnie, oud naar gissing 24 jaaren, dewelke, ter requisitie van den heer Independent Fiscaal, meester Daniel van den Henghel, confesseerde hoe waar is:

Dat hij confessant omtrent twee maande gedrost hebbende, verleden Saterdag, sijnde geweest den sevende deeser loopende maand Maij, nevens den meede slaaf der edele Compagnie, Cupido genaamt, welke al lang voor hem confessant is weggeloopen, des nagts hier aan de Caab sijn gekomen en naar voor een dubbeltje brood en pekelharing te hebben gecogt, is voorseijde Cupido, met wien beslooten hadden een schaap uijt de craal van den oud burgerraad Jan de With te gaan steelen, vooruijt daar na toe gegaan, en hij confessant hem kort daarop volgende, heeft hij confessant dien jonge Cupido ontmoet agter de thuijn van den burger Jan Heijns, gaande vervolgens tesaemen naar de thuijn en voor de crael van voorseijde Jan de With staan, in welke craal eeven genoemde Cupido over de muur is gesprongen, en daar een schaep genomen en gebonden hebbende, heeft hij Cupido dat schaep aan hem confessant over de muur gegooijt, waar naar hij Cupido aan de andere kant van de craal over de muur is buijten gesprongen. So als hij confessant dat schaep opnam om ’t weg te dragen, hoorde hij confessant gerug en sag eenige jongens voor den dag komen, waar om hij confessant dat schaep weeder op de grond neer leijde en vervolgens weg liep, werdende egter immediaat daarop door de slaven van voorseijde Jan de With gevangen genomen.

Aldus geconfesseert aan Cabo de Goede Hoop, den 16^e^ Maij 1735.

Dit X is ’t merk van den slaaf Claas.

Recollement

Compareerde voor ons, ondergetekende gecommitteerdens uijt den edelachtbare Raad van Justitie deeses gouvernements, den slaaf Claas van de Caab, dewelke deese, sijne gegevene confessie, van woord tot woord klaar en duijdelijk voorgeleesen sijnde, verclaarde daarbij volkomen te persisteeren, niet begeerende oversulx datter iets meer bijgevoegt ofte van gedaan werden sal.

Aldus gerecolleert aan Cabo de Goede Hoop, den 17^e^ Maij 1735.

Dit X is ’t merk van Claas van de Caab.

Als gecommitteerdens, \[get.\] H. Swellengrebel, R. Tulbagh.

Mij present, \[get.\] Js. de Grandpreez, secretaris.

**CJ 339** Criminele Process Stukken, 1735, ff. 181-82.

Huijden, den 13^e^ Maij 1735, compareerde voor mij, Josephus de Grandpreez, secretaris van den edelagtbare Raad van Justitie des Casteels de Goede Hoop, ter presentie van de naar te noemene getuijgen, den soldaat Jan Plat, als knegt bij den oud burgerraad, sieur Jan de Wit, beschijden en in desselfs thuijn woonende, van competenten ouderdom, dewelke, ter requisitie van den heer Independent Fiscaal, meester Daniel van den Henghel, verclaarde de waaragtige waarhijd te sijn:

Dat hij comparant voorleeden Saturdag, sijnde geweest den 7^e^ deeser loopende maand Maij, des nagts om twee uuren is wacker gemaakt door den schaapwagter van voornoemde Jan de Wit, Januarij genaamt, welke hem deposant quam seggen, dat soo aanstonds een swarte jongen over de muur in de kraal was gesprongen, daar uijt de troep een schaap had genoomen, en ’tselve bij de pooten vastgemaakt hebbende, dat schaap vervolgens buijten de kraal aan een ander daarbij staande swarte jongen overgegooijt had. Op welk bekoomen berigt hij comparant met eenige slaaven ten eersten naar buijten is gegaan, wanneer die twee swarte jongens, hem comparant siende aankoomen, ’t gestoolene schaap op de grond hebben neergelegt en de vlugt gekoosen, sijnde egter een van deselve ten eersten door de slaaven van boovengemelde Jan de Wit gekreegen, welke gekregene slaaf hij comparant des anderen daags ’s morgens, wanneer naar de tronk wierd gebragt, door ’s edele Compagnies slaaven heeft hooren noemen, Claas, en dat denselven meede een van ’s edele Compagnies lijfeijgenen was.

Anders niet verclaarende, geeft den comparant voor reedenen van weetenschap als in de text, met presentatie sijn gedeposeerde, des vereijscht werdende, met solemneele eede nader te sullen bekragten.

Dat aldus passeerde ter justitieele secretarije van Cabo de Goede Hoop, ten overstaan van de clerquen Joachim Nicolaus van Dessin en Frans Augustus Haaks, als getuijgen.

Dit X is ’t merk van den soldaat Jan Plat.

Als getuijgen, \[get.\] J. N. van Dessin, Frs. As. Haaks.

In kennisse van mij, \[get.\] Js. de Grandpreez, secretaris.

Recollement

Compareerde voor ons, ondergetekende gecommitteerdens uijt den edelachtbare Raad van Justitie deeses gouvernements, den soldaat Jan Plat, dewelke deese sijne gegevene depositie, van woord tot woord klaar en duijdelijk voorgeleesen sijnde, verclaarde daar bij volkomen te persisteeren, niet begeerende oversulx datter iets meer bijgevoegt ofte van gedaan werden sal, en sprak derhalven tot bekragtiging der waarheijd van dien, in ’t bijweesen van ’s edele Compagnies slaaf Claas, sijnde deselve welke door de slaven van sijn baas Jan de Wit is gevangen genomen, de solemneele woorden: So waarlijk, help mij, God almagtig.

Aldus gerecolleert ende beëedigt aan Cabo de Goede Hoop, den 16^e^ Maij 1735.

Dit X is ’t merk van Jan Plat.

Als gecommitteerdens, \[get.\] H. Swellengrebel, R. Tulbagh.

Mij present, \[get.\] Js. de Grandpreez, secretaris.

**CJ 339** Criminele Process Stukken, 1735, ff. 183-84.

Huijden, den 13^e^ Maij 1735, compareerde voor mij, Josephus de Grandpreez, secretaris van den edelagtbare Raad van Justitie des Casteels de Goede Hoop, ter presentie van de naar te noemene getuijgen, Januarij van Madagascar, slaaf van den oud burgerraad Jan de Wit, en in sijn lijfheers thuijn als schapewagter beschijden, van competenten ouderdom, dewelke, ter requisitie van den heer Independent Fiscaal, meester Daniel van den Henghel, verclaarde de waaragtige waarhijd te sijn:

Dat hij deposant voorleeden Saturdag, des nagts om twee uuren in de kraal wacker leggende, over dies muur daarin heeft sien springen een swarte jongen, welke ten eersten een schaap uijt de troep nam, dies pooten vast maakte en vervolgens over de muur aan een ander daarbij staande swarte jongen overgooijde, naar ’t welke dien swarte jongen meede over de muur sprong, wanneer hij comparant, die tot nu toe uijt vrees gesweegen hadde, de knegt van sijn sinjeur is gaan waarschouwen, die daarop ten eersten, met eenige slaaven verselt, buijten quam en, soo als die twee voormelde swarte jongens hem sagen aankoomen, lijdeden \[*sic*\] sij ’t gestoolene schaap op de grond neer en koosen de vlugt, sijnde egter een van deselve ten eersten door de slaaven van sijn sinjeur gekreegen en des anderen daags ’s morgens naar de tronk gebragt.

Anders niet verclaarende, geeft den comparant voor reedenen van weetenschap als in den text, met presentatie sijn gedeposeerde, des vereijscht werdende, nader te sullen gestand doen.

Dat aldus passeerde ter justitieele secretarije van Cabo de Goede Hoop, ten overstaan van de clerquen Joachim Nicolaus van Dessin en Frans Augustus Haaks, als getuijgen.

Dit X is ’t merk van den slaaf Januarij.

Als getuijgen, \[get.\] J. N. van Dessin, Frs. As. Haaks.

In kennisse van mij, \[get.\] Js. de Grandpreez, secretaris.

Recollement

Compareerde voor ons, ondergetekende gecommitteerdens uijt den edelachtbare Raad van Justitie deeses gouvernements, den slaaf Januarij, dewelke deese, sijne gegevene depositie, van woord tot woord klaar en duijdelijk voor geleesen sijnde, verclaarde daarbij volkomen te persisteeren, niet begeerende oversulx datter iets meer bijgevoegt ofte van gedaan werden sal, en betuijgde in ’t bijweesen van ’s edele Compagnies slaaf, Claas genaamt, die hij comparant betuijgt deselve persoon te sijn, welke door de slaven van sijn sinjeur is gevangen genomen, alle ’t bovenstaande de suijvere waarheijd te sijn.

Aldus gerecolleert aan Cabo de Goede Hoop, den 16^e^ Maij 1735.

Dit X is ’t merk van den slaaf Januarij.

Als gecommitteerdens, \[get.\] H. Swellengrebel, R. Tulbagh.

Mij present, \[get.\] Js. de Grandpreez, secretaris.

**CJ 339** Criminele Process Stukken, 1735, ff. 187-88.

Copia:

Compareerde voor ons, ondergetekende gecommitteerdens uijt den edelagtbare Raad van Jusititie deeses gouvernements, Kinsa van Madagascar, slaaf der edele Compagnie, oud naar gissing 33 jaaren, dewelke, ter requisitie van d’ heer Independent Fiscaal, meester Daniel van den Henghel, confesseerde hoe waar is:

Dat hij confessant nu omtrent 3 maanden geleeden is weggeloopen, en zig vervolgens heeft opgehouden, op ’t gebergte booven ’s edele Compagnies schuur in geselschap van nog elf slaaven der edele Compagnie en een meijd, genaamt Lea van Madagascar, alwaar zijlieden zig erneeren en aan de cost koomen met hout te kappen, en vervolgens te gaan vercoopen.

Dat voorleeden Woensdag nagt om elf uuren, hij confessant neevens den meede slaaf der edele Compagnie, Vallentijn \[*sic*\] genaamt, voor deesen in de stal bescheijden, hier aan de Caab zijnde gekoomen, voorseijde Valentijn is gesprongen in de craal van de weduwe Servaas de Kok, waaruijt hij twee schaapen weg nam en hem confessant overgaf, waar meede zijlieden, ider een draagende, langs de Caab zijn gegaen om die twee schaapen naar haar schuijlhoek te draagen, werdende tusschen ’t huijs van den burger Thilman en ’s edele Compagnies wooninge door de ratelswagt ontmoet, welke hem confessant gevangen hebben genoomen, hebbende den slaaf Valentijn, met agterlating van ’t schaap dat hij droeg, de vlugt genoomen.

Aldus geconfesseert aan Cabo de Goede Hoop, den eersten November 1734.

(was geteekend) X (en daeromme geschreven) Dit is ’t merk van Kinsa.

(lager) Mij present, (is geteekent) Js. de Grandpreez, secretaris.

(in margine) Als gecommitteerdens, (en geteekent) H. Swellengrebel en R. Tulbagh.

Recollement

Compareerde voor ons, ondergetekende gecommitteerdens uijt den edelagtbare Raad van Justitie deeses gouvernement, den slaaf Kinsa, welke deese, sijne gegeevene confessie, van woord tot woord klaar en duijdelijk voorgeleesen zijnde, verclaarde daar bij volkoomen te persisteeren, niet begeerende oversulx datter iets meer bijgevoegt ofte van gedaan werden sal.

(onder stond) Aldus gerecolleert aan Cabo de Goede Hoop, den 2^e^ November 1734.

(was geteekent) X (en daaromme geschreven) Dit is ’t merk van Kinsa.

(lager) Mij present, (is geteekent) Js. de Grandpreez, secretaris.

(in margine) Als gecommitteerdens, (en geteekent) H. Swellengrebel en R. Tulbagh.

Accodeert, \[get.\] Js. de Grandpreez.
