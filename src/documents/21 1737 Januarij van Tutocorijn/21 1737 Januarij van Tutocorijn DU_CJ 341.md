---
title: JANUARIJ VAN TUTOCORIJN
citation: CJ 341 Criminele Process Stukken, 1737, ff. 397-98.
---

Compareerde voor ons, ondergetekende gecommitteerdens uijt den edelagtbare Raad van Justitie des Casteels de Goede Hoop, Januarij van Tutocorijn, slaaff van de weduwe Melt van der Spuij, oud naer gissing 20 jaeren, dewelke, ter requisitie van den heer Independent Fiscaal, meester Daniel van den Henghel, confesseeerde hoe waer is:

Dat over wijnige dagen geleeden, sonder den juijsten datum te kunnen seggen, hij confessant des avonds terugge koomende sonder coeli geld te kunnen brengen, daerom door sijn lijfvrouw deerlijk geslaegen wierd en vervolgens, sonder eeten te kreijgen, uijtgesonden om coeli geld te winnen, dog hij geslaegen en uijtgehongert sijnde, is hij stilletjes in ’t huijs van den burger Nicolaas Cochelius gekroopen en, naer aldaer een stuk brood genoomen en gegeeten te hebben, is hij op solder gegaen en, daer een combaers met wat slaap goed bij den anderen gekreegen hebbende, heeft hij, alsoo niet thuijs dorst terugge keeren, sig daerop te rust begeven, werdende in de nagt door een jonge en een meijd van ’t huijs wacker gemaekt en in handen van de Justitie overgelevert.

Aldus geconfesseert aen Cabo de Goede Hoop, den 2^e^ September 1737, voor d’ edele J.T. Rhenius en Jan de Wit, leeden uijt den edelagtbare Raed van Justitie, voornoemt, die de minute deeses, benevens den conffessant ende mij, secretaris, meede behoorlijk hebben onderteekent.

Recollement

Compareerde voor ons, ondergetekende gecommitteerdens uijt den edelagtbare Raad van Justitie des Casteel de Goede Hoop, den slaef Januarij van Tutocorijn, dewelke deese, zijne gegeevene confessie, van woord tot woord, klaer en duijdelijk, voorgeleesen sijnde, verclaerde daerbij volkoomen te persisteeren, niet begeerende oversulx datter iets meer bijgevoegt ofte van gedaen werden sal.

Aldus gerecolleert aan Cabo de Goede Hoop, in de Neederduijtsche tael, die den confessant reedelijk wel spreekt ende verstaet, den 4^e^ September 1737, voor d’ edele J.T. Rhenius en Jan de Wit, leeden uijt welopgemelde edelagtbare Raed, die de minute deeses, beneeevens de confessant ende mij, secretaris, meede behoorlijk hebben onderteekent.

’Twelk ik getuijge, \[get.\] Js. de Grandpreez, secretaris.

**CJ 341** Criminele Process Stukken, 1737, ff. 394-96.

Dictum ter rolle

Edelachtbare Heer en Heeren,

Om dit dictum met korte woorden te bewaarheden, soo legt den eijsscher eenlijk over de gerecolleerde confessie van den gedaagde, waaruijt U Edel Achtbaarens sal koomen te blijken:

Hoe den gevangen eenige dagen geledene, volgens sijn seggen, des avonds sonder sijn opgelegt koeli geld te kunne meede brengen, sig naar sijn lijffvrouws huijs heeft begeven, werdende aanstonds, omdat gemelde geld niet opbracht, door sijn lijffvrouw, de weduwe Van der Spuij, deerlijk geslagen en vervolgens, om dat geld te soeken, weder opstond sonder eeten uijtgesonden, dog, soo segt, deerlijk geslagen en uijtgehongert sijnde, en gevolglijk niet in staat om coelij \[*sic*\] te soeken, is hij stilletjes des avonds geslopen in het huijs van den burger Nicolaas Cochelius, steelende en eetende aldaar het brood dat vond, soo is hij stilletjes naar boven op de solder gegaan, en sig met een combaars toedekkende, is hij alsoo niet dorst t’ huijs koomen, maar gaan leggen slaapen, dog sekerlijk omdat gerugt maakte, in de nag gehoort en, door de slaave van het huijs ontdekt sijnde, is hij des ogtens \[*sic*\] om vier uuren uijt order van gemelde burger Cochelius naar de tronk gebragt, nevens een combaars en eenige slegte hooftkussens, die bij en op sijn lijff laagen. En schoon nu deese gaauwdieff ontkent aldaar in huijs iets te hebben gestoolen off met een quaad insigt in dat huijs geslopen te sijn, en tot sijn onschult bijbrengt dat van sijn lijffvrouw veel slaagen en weijnig eeten krijgt, soo is egter dit gedoente van veel quaade gevolgen en is te meer strafbaar in deese gaauwdieff naar dien hij al voor de derde reijs dus des nagts, dan in den een en dan in den anderen, sijn huijs op die wijs is geatrappeert geworden, want niemant kan vermoet werde in een ander mans huijs dus bij nagt in te sluijpen en sig op te houde, als tot een quaad eijnde, namentlijk om, off te steelen, te moorden, off selvs wel brand te stigten, buijten dat soude den heer van een huijs, des nagts een vreemde swarte jongen in sijn huijs vindende, denselve, en gantsch met de regte overeen komende, doot konne steeke off schieten, buijten en behalve dat soo een gaauwdieff aan vrouw en kinderen, daar geen man in huijs is, dodelijke alteratie en ongemakken soude konnen veroorsaken, derhalven een saak in allen deele gevaarlijk en derhalve strafbaar.

Off nu de voorwending dier jongen, dat door sijn lijffvrouw continueel geslagen word wanneer sijn opgelegde coeli geld niet opbrengt, en bovensdien seer weijnig te eeten krijgt, den gevangen eenige verligting kan baaren, wil den eijsscher eenlijk overlaaten aan het oordeel van U Edel Achtbaarens, daar eenlijk bijvoegende dat alle jongens die van de gemelde vrouw in de tronk sijn gebragt, deselvde klaagliederen aen den eijsscher singen dog, het sij daar meede soo het wil, die gaauwdieff is egter straffbaar.

Waarom den eijsscher tot weeringe van alle diergelijke nagtbesoeken, en tot voorkooming van alle ongelukken die daaruijt soude konnen voortvloeijen, met goed regt vermeijnt te mogen en moeten concludeeren, gelijk doet bij deesen:

Concludeert dat de gevangen en gedaagden in den hoofde deeses gemeldt, bij diffinitive vonnisse van U Edel Achtbaarens, mag werden gecondemneert: omme aan een paal gebonden sijnde, door de caffers strengelijk te werden gelaarst, en voorts in de ketting geklonken zijnde, daarinne den tijd van agtien agtereenvolgende maanden voor niet aan ’s edele Compagnies gemeene werken te arbeijden, met de kosten, ofte tot alsulken fine als ’t U Edel Achtbaarens sullen bevinden te behooren.

*Exhibitum in judicio*, den 12^e^ September 1737.

\[get.\] D. van den Henghel.
