---
doc_no: CJ 787
citation: Sententiën, 1744-1749, ff. 360-64.
---

# SALAOOS VAN SAMBOUWA

**CJ 787** Sententiën, 1744-1749, ff. 360-64.

Nademaal uijt de vrijwillige, gerecolleerde confessies van Salaoos van Sambouwa, lijfeijgen van den burger Gijsbert Rogier, oud 28, December van Sambouwa, slaaf van den baas der scheepstimmerlieden Barend van Dockum, oud 36, Baatjoe van Maccassar, toebehoorende den burger Jurriaan Jansz., oud 25, en den al hier gebannenen Chinees Limoeijko, oud naar gissing 40 jaaren, alle thans ’s heeren gevangens, en andere stucken te processe gevoegt, het den edelagtbaare Raad van Justitie des Casteels de Goede Hoop, duijdelijk is komen te blijken:

Dat den eersten gevangen op Sondag, sijnde geweest den 26^e^ der gepasseerden maand October, met den tweeden en derden gevangens afspraak genomen hebbende om dien eijgensten nagt aan ’t huijs van sijns eerste gevangens lijfheer te komen en hem aldaar eenig meel te helpen steelen, hij eerste gevangen sig daarop alleenig na de wooning van den vierden gevangen vervoegt, en aan denselven het meel te koop gepresenteerd heeft, sonder nogtans met denselven geen vaste prijs te kunnen bedingen, ten aansien hij vierde gevangen eerst sien wilde hoeveel meel den eersten gevangen wel soude aanbrengen; dog sij drie eerste gevangens, door het opkomend slegten reegenagtig weer, dien Sondag nagt hun diefagtig voorneemen niet kunnende volbrengen, heeft den tweeden gevangen op Dingsdag daaraanvolgende, naar dat alvoorens den derden gevangen dien selfden middag gewaarschouwt hadde om dien eijgensten avond, ter uijtvoering van hun voorneemen, bij hem aan strand te sullen komen, sig des avonds over thien uuren uijt de agterdeur van sijn lijfheer begeeven bij den, op strand na hem wagtende, derden gevangen, ende met hun beijden vervolgens na ’t huijs van den burger Gijsbert Rogier gegaan sijnde, sijn sij langs een, door den tweeden gevangen van sijn lijfheer meede genomene bamboesstock, over de muur, also de deur van de gang toe was, op de plaats geklommen, en vervolgens in de combuijs, welkers deur maar op de klink was, gegaan; als wanneer den eersten gevangen door hun, volgens genome afspraak, wacker gemaakt sijnde, sig met den derden gevangen, terwijl den tweeden gevangen onder in de combuijs op schildwagt bleef staan, na de solder begeeven en met denselven, bij klijne parthijen, in 3 à 4 sacken omtrent een en een halve sack gebuijlt meel daar afgehaalt heeft, begeevende den eersten gevangen, nadat alvoorens de deur van de gang geopent had, sig met de volle en den derden gevangen met de halve sack van ’t voormelde gestolene meel, mitsgaders den tweeden gevangen met de bamboes stock, hun op weg na de wooning van den vierden gevangen. Ende hij eerste gevangen met den ratelwagt Willem van Dijk, die hem onderweegs ontdeckt en bijgehouden hadde, ter voormelde wooning aangekomen sijnde, is die sack met meel ten eersten door hem vierde gevangen aangenomen en in het voorhuijs besijden de deur needergeset geworden, hebbende den derden gevangen, op ’t bemercken van onraad, de sack die hij op sijn schouder droeg, voor de deur van hem vierde gevangen neer geworpen, en sig vervolgens met de vlugt geretireert, terwijl den eersten en tweeden gevangen door voormelde ratelwagt Van Dijk, met behulp van sijn macker Booijens Claassen, die immiddels daarbij gekomen was, dien eijgensten nagt nog geapprehendeert, en daags daaraan neevens den derde en vierden gevangens, in handen der justitie overgeleevert sijn geworden.

Ende dewijl sulk een gepleegde diefte en heelinge van dien, in een land alwaar de justitie stiptelijk geoeffent word niet te dulden is, maar daarenteegens, ten spiegel en afschrik van andere alsulke booswigten, exemplaarlijk moet werden gestraft.

So is ’t, dat den edelagtbaare Raad van Justitie voormeld, ten dage dienende,

aandagtelijk geleesen en overwoogen hebbende, den schriftelijken crimineelen eijsch ende conclusie door den heer Independent Fiscaal Pieter Reede van Oudshoorn *nomine officii* op ende jeegens den gevangens gedaan ende genomen, mitsgaders geleth, so op de vrijwillige confessies van de drie eerste gevangens, als op de andere stucken daar neevens gevoegt, alle in judicio behoorlijk gerecolleert, voorts agt gegeeven te hebben op al hetgeene ter materie was dienende en haar Edel Agtbaarens eenigsints konde doen moveeren, doende regt uijt name ende van weegens de hoogmogende Heeren Staaten Generaal der Vereenigde Neederlanden, mitsgaders van sijne doorlugtigste hoogheid den Heere Prince van Orangjen, als derselver Erfstadthouder, Capitain en Admiraal Generaal, alle vier de gevangens: Salaoos en December, bijde van Sambouwa, Baatjoe van Macasser en den Chinees Limoeijko hebben gecondemneert, gelijk haar Edel Agtbaarens deselve condemneeren mits deesen: om gebragt te werden, ter plaatse alwaar men alhier gewoon is crimineele sententiën te executeeren, aldaar den scherpregter overgeleevert sijnde, den eersten gevangen Salaoos van Sambouwa eerst met de strop om de hals onder de galg te pronk gestelt te werden, vervolgens, neevens den tweeden, derden en vierden gevangen, aan een paal gebonden sijnde, met roeden op de bloote rugge strengelijk gegeesselt, gebrandmerkt, en de drie eerste gevangens: Salaoos, December en Baatjoe, dus hare lijfheeren, mits betaalende de costen, weederom te huijs gesonden te werden, mitsgaders den vierden gevangen Limoeijko weederom in de ketting aan ’s edele Compagnies gemeene wercken voor al sijn leeven geconfinieert blijven; met condemnatie van alle vier de gevangens in de costen en misen van Justitie, en ontsegging van den verdere ofte ander gedane eiijsch van den heer Officier ten opsigte van alle de gevangens.

Aldus gedaan en gesententieert in ’t Casteel de Goede Hoop, den 13^e^ November 1749, mitsgaders gepronuntieert ende geexecuteert den 15^e^ daaraanvolgende

Fiat Executie, \[get.\] H. Swellengrebel.

\[get.\] R. Tulbagh, J. Meinertzhagen, Hendk. de Ruijter, R.S. Allemann, Ns. Heijning, Cl. Brand, Corns. Eelders, Js. de Grandpreez, Am. Decker, D. d’Aillij, Jn. Raeck, P. Artoijs, Js. Blanckenberg.

Mij present, \[get.\] Jn. Fr. Tiemmendorf, secretaris.