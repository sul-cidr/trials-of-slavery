---
title: DOULAT VAN BALIJ
citation: CJ 784 Sententiën, 1717-1725, ff. 64-71.
---

Alzoo Doulat van Balij, oud naar gissing 30 jaaren, lijfeijgen van den Ternatensche prins Denge Mamouti, althans ’s heeren gevange, buijten pijn of dwang van banden van ijsers, ofte eenige bedrijging van dien, liber en vrij heeft geconfesseert ende beleeden, mitsgaders den agtbaaren Raade van Justitie deeses gouvernements volkomen gebleeken is:

Hoe dat hij gevangen in de jongst gepasseerde maand Maart gekomen is op de plaats van den oud landdrost Sieur Johannes Mulder, dat hij gevangen aldaar met eene der slaaven, Daniel genaamt, is geweest in seeker kamertje, dewelke aan hem gevangen uijt een sakje, ’tgeen hij uijt zijn kist haalde, een rijxdaalder gegeeven heeft.

Dat hij gevangen voorts van daar is gegaan en eenige dagen daaraan in den avondstond, zig weederom derwaarts vervoegt, als wanneer den gevangen zig niet heeft ontsien de deur van ’t gemelde camertje, die (soo hij voorgeeft) niet wel geslooten was, met een stuk hout open te maak, vervolgens de voorsijde kist waaruijt hem deese rijxdaalder door den slaaf Daniel gegeeven was, daaruijt, en agter het huijs te sleepen, deselve kist met een, door hem daartoe smal gesneeden, houtje van agteren open te breeken en daaruijt te steelen neegenthien rijxdaalders in gelde, sonder de species te kennen, mitsgaders een oude borstrok en ses strengen gaarn, latende de kist aldaar staan.

Dat hij gevangen zig kort nadat van daar heeft begeeven, en aan seekere slaaf van eenen Christoffel Wit het gestoole geld vertoont, en gesegt dat het zijn eijgen was. Dat hij gevangen vervolgens van dit gestoolene geld aan zijn meester, voornoemt, heeft gegeeven om zijn maand geld te betaalen, 5 rijxdaalders, vermits met denselven geaccordeert was ’s maandelijx sooveel te zullen opbrengen.

Dat hij gevangen weijders het resteerende geld verteert, mitsgaders de bortstrok en het gaarn in de ruigte gesmeeten heeft, en weijders zig selven (zoo hij beleijd) naar dato op verscheijde plaatsen tot costwinning om te arbeijden begeeven.

Dat hij gevangen, op ultimo Augustus jongstleeden, langs de Clapmutsberg op handen en voeten naar het huijs van den voorsegden Christoffel Wit gekroopen, en aldaar de deur meede geslooten vindende, deselve weeder met een geprepareert stuk hout geopent, binnenshuijs gegaan, en aldaar een kist vindende, deselve door het schudden, en met behulp van een stuk hout, de hengsels afgebrooken heeft. Dat hij gevangen niets uijt de kist, maar uijt den huijse, in een servet, 3 ponden boter heeft genomen, onder welkers verrigting hij ontwaart heeft dat zeeker klijn Hottentotje naar twee jongens in de wijngaart, aldaar in beesighijd zijnde, is geloopen.

Dat hij gevangen, bevreest sijnde, de vlugt heeft genoomen in een daar omtrent staande wilde wijngaard, vanwaar die slaaven hem gevangen hebben versogt om meede na haar meesters huijs te gaan. Dat hij gevangen op de eerste afvraging sulx niet heeft gedaan maar, wanneer voor de tweede reijse door een jonge geroepen zijnde, naar derwaarts gegaan is, en aldaar met haar gegeeten heeft.

Dat hij gevangen zijn cours van daar heeft genoomen naar de plaats van den landbouwer Christoffel Groenewalt, meede aan de Clapmuts geleegen, en aldaar door den substituijt van den edele landdrost gevonden zijnde, in meening den gevangen te apprehendeeren, hij hem egter in ’t hembt door een venster is ontsnapt; zijnde hij gevangen alsdoen aan zijn pink, door den houw die den voorseijde substituijt naar den gevangen deed, gequetst geraakt, agterlatende een deegen die hij op de kooij bij hem heeft gehad, egter met geen oogmerk (zoo hij confesseert) om iemand te beleedigen.

Dat hij gevangen van daar zijn vlugt in de bosjes aan ’t gebergte van de Clapmuts heeft genoomen en zig met uijntjes g’erneert totdat, na verloop van 19 dagen op de plaats van Christoffel Groenewald \[*sic*\], meergemeld, door desselfs soon, eenen Claas Leckerwijn, en Pieter Simonsz. Plooij is geattrapeert en, na een wijl tijds met deselve geworstelt te hebben, eijndelijk overmand en in handen van de justitie is overgeleevert.

Alle ’twelke zijnde zaaken van seer quaade en pernitieuse gevolgen, streckende tot prejuditie van alle goede ingeseetenen en hunner welvaaren, die in een land, daar de justitie werd geadministreert geensints mogen geduld maar tot afschrik van alsulke booswigten, op ’t serveerst moeten geweerd en gepunieert werden.

Soo is ’t, dat den agtbare Raad van Justitie deeses gouvernements, ten dage dienende, gesien en geresumeert hebbende, den schriftelijken crimineelen eijsch en conclusie bij den edele landdrost Jacob Voet amptshalven overgelegt, beneevens de libre confessie van den gevangen, in judicio behoorlijk gerecolleert, en de verdere stucken daartoe specteerende, weijders met aandagt gepondereert alle ’tgeene ter materie eenigsints dienende was en haar Agtbaarens deede moveeren, doende regt in den naam ende van weegen de hoogmogende Heeren Staaten Generaal der vrije en Vereenigde Neederlanden, den gevangen hebben gecondemneert, gelijk hem condemneeren bij deesen: gebragt te werden ter plaatse daar men alhier gewoon is crimineele sententiën te executeeren, en aldaar den scherpregter overgeleevert zijnde, met de coorde aan de galgh soodanig gestraft te werden datter de dood naarvolgt, vervolgens het doode lighaam van daar afgenoomen zijnde, door ’s heeren weegen naar ’t buijten geregt gesleept en aldaar weeder opgehangen zijnde, zoolange te blijven totdat door de lugt en vogelen des heemels zal zijn verteert, met de costen en mise van justitie.

Aldus gedaan en gesententieert in ’t Casteel de Goede Hoop, den 13^e^ October 1718.

Gepronnuntieert en g’executeert den 15^e^ daaraanvolgende.

\[get.\] M.P. Chavonnes, A. Cranendronk, K.J. Slotsboo, Jan de la Fontaine, Jn. Aldersz, Clis. Barents, C. Valk, Hk. Donker, Hk. Möller, Fk. Russouw.

Mij present, \[get.\] Dl. Thibault, secretaris.
