---
title: BAATJOE
citation: 1/STB 3/12 Criminele Verklaringen, 1786-1793, unpaginated.
---

Relaas gegeeven, ten overstaan van de ondergeteekende gecomitteerde heemraden, ende ter requisitie van den koopman en landdrost alhier, de heer Hendrik Lodewijk Bletterman, door ende van wegens Rosetta van de Caab, oud na gissing vier en twintig jaren, lijfeige \[*sic*\] van den oud eerste oppermeester deeses gouvernements, de heer Pieter Domus, luijdende hetselven als volgt:

Dat den relatantes man, zijnde een slaav van den, aan de Cabo wonenden, burger Pieter Lens, en genaamt Baatjoe, die wel nu en dan aan boord der aldaar ter rheede leggende scheepenvaart, aan de relatante gegeeven hebbende eenige halfsleeten combaarsen om deselve alhier te verkopen. Op zeekeren Woensdag, in het begin der laatst gepasseerde maand Maij, den slaven jongen van den burger Hermanus Combrink, Sangoor genaamt, bij de relatante, terwijl zij zig voor het woonhuijs van haren lijfheer bevond, was gekomen om een dier combaarsen te kopen, denwelken aan de relatante overhandigd hebbende een stuk papiere geld, die hij zeijde vijf rijxdaalders te weesen, met bijvoeging dat de relatante hem het meerder bedragen als veerthien schellingen dien de genoemde combaarsen zouden gelden, moeste uitkeeren, de relatante, vermits de waarde daarvan niet wel wiste, gemelde slaaf Sangoor ten antwoord had gegeeven, eerst te zullen verneemen hoe veel het was en hem dan de rest te zullen uitkeren.

Dat de relatante door haare lijfvrouwe dien eigenste dag gesonden zijnde na de weduwe Ginsenberg om te verneemen of aldaar pisangs te koop waren, bij dien gelegenheid een slave meijsje van gemelde weduwe Ginsenberg, Jamila genaamt, had versogt om voornoemde stuk geld aan den, daar naast wonenden, geweesen bode Faustman, te willen vertonen en hem de waarde daarvan te vragen, met oogmerk om vervolgens door dat meijsje, die gereed stond uit en na de edele Ackerman te gaan, elders zijde neusdoeken voor haar te laten kopen; welk meijsje dan ook na Faustman gegaan en, een ogenblik daarna terug gekeerd zijnde, aan de relatante was komen te zeggen dat Faustman voornoemde stuk geld niet weder willende afgeeven, haar had gezegd hetselve gestolen te zijn, wanneer de relatante zelfs na Faustman gegaan zijnde om hem van het tegendeel te overtuijgen en meergemelde stuk geld hem af te vragen, denselven haar relatante insgelijks had toegevoegd, hetselve gestolen te zijn, en uit dien hoovde aan den heer landdrost te zullen zenden.

Dat de relatante daarop zig naar huijs begeeven en haar lijfheer al het vorenstaande verhaald hebbende, alsmeede ook dat hetgeene waarmeede zij beschuldigd wierd, volstrekte onwaarheid was; denselven haar eenelijk ten antwoord had gegeven dat zig daar meede niet wilde bemoeijen, maar zij zelfs na den heer landdrost konde gaan om haar onschuld te bekennen, zo als de relatante dan ook aanstonds daar heen gegaan zijnde, op de vrage van zijn edele waar zij aan dat geld kwam, uit vreese en onnozelheijd was komen te antwoorden dat zij het van haren bovengenoemde man had gekreegen, hetgeen haar relatant thans spijt, gezegd te hebben, also zij het niet van denselven haren man maar, gelijk hiervoren deposeert, van den slaaf Sangoor had ontfangen.

Niets meer relateerende, geevt den relatante voor reedenen van wetenschap als in den text, betuijgende zulx den zuivere waarheid te zijn.

Aldus gerelateerd ter secretarije aan Stellenbosch, den 10^e^ Junij 1791.

Dit kruijsmerk X is door de relatante Rosetta eigenhandig gesteld.

Als gecommitteerdens , \[get.\] P.G. Wium, C. Joël Ackerman.

Mij present, \[get.\] J.P. Faure, secretaris.

**1/STB 3/12** Criminele Verklaringen, 1786-1793, unpaginated.

Compareerde voor de ondergeteekende gecommitteerde heemraden, d’ edele Pieter Gerhard Wium en Christman Joël Ackerman, Sangoor van Macasser, oud na gissing twintig jaren, lijfeigen van den burger Hermanus Combrink, denwelken, ter requisitie van den koopman en landdrost, de heer Hendrik Lodewijk Bletterman, verklaarde hoe waar is:

Dat den meede slaaf van des comparants lijfheer, Baatjoe genaamd, voor eenigen tijd geleeden, zonder den juisten dag te kunnen bepalen, aan den comparant inhandigd hebbende een stuk papiere geld, die hij zeijde vijf rijxdaalders te weesen, met verzoek van bij de Africaanse *meijd* van de heer Domus, \[*onleesbaar*\] comparant bij naame niet kend, daarvoor een combaars te willen kopen, den comparant, juist voorbij het woonhuijs van gemelde heer Domus na het veld gaande om hout te halen, gemelde slave slavinne \[*sic*\] aldaar had aangetroffen, wanneer den comparant voorseijde stuk geld deselve overgegeeven hebbende, met te zeggen dat Baatjoe hem zond om combaarsen te kopen, gemelde slavinne dat stuk geld had aangenoomen en hem comparant alleen gezegd hebbende dat zij geen tijd had met hem te spreeken, daarop aanstonds in het huijs was gegaan.

Niets meer verklarende, geeft den comparant voor reedenen van wetenschap als in den text, betuijgende zulx den zuivere waarheid te zijn.

Dat aldus passeerde ter secretarije aan Stellenbosch, den 10^e^ Junij 1791.

Dit kruismerk X is door den comparant eigenhandig gesteld.

Voor de vertolking:

Dit kruismerk X is door den kaffer Meij, als tolk, eigenhandig gesteld.

Als gecommitteerdens , \[get.\] P.G. Wium, C. Joël Ackerman.

Mij present, \[get.\] J.P. Faure, secretaris.
