---
doc_no: 1/STB 3/11
citation: Criminele Verklaringen, 1759-1782, unpaginated.
---

# JOHAN CHRISTIAN SPRING IN ’T VELD

**1/STB 3/11** Criminele Verklaringen, 1759-1782, unpaginated.

Relaas gegeven, ter requisitie van den heer landdrost, Adriaan van Schoor, door den soldaat Johan Christiaan Spring in ’t Veld, van competenten ouderdom, zijnde van den volgenden inhoud, namentlijk:

Dat op den 17^e^ deser lopende maand October 1761, den relatant op de plaats van den burger Johannes Groenewald, gelegen over de bergen, genaamt De Steenboks Rivier, alwaar denselven als knegt het opsigt is hebbende, tegens den avond aan seekere Bastaard Hottentot, Adriaan genoemt, aldaar woonagtig, belaste om de jukken te helpen gereed maken, ten eijnde ’s anderendaags ’s morgens, zijnde Sondag, te kunnen aan het ploegen gaan, hetgeene verrigt zijnde geworden, den relatant des volgenden daags ’s morgens zig met gemelde Bastaard Adriaan, en seekere slaaf van opgemelde Groenewald, genaamt Hermanus, aan het ploegen hebben begeven, waarop den relatant een andere Hottentot, genaamt Cobus, mede sig bij de ploeg bevindende, belaste, soo lange in des relatants plaats bij ’t ploegen te blijven, totdat den relatant, die na huijs wilde gaan om koffie te drinken, zoude zijn wedergekomen. Dat den relatant vervolgens in ’t huijs gegaan zijnde, en naaulijks \[*sic*\] een kom koffie ingeschonken hebbende, den voormelde slaaf Hermanus schielijk quam binnenlopen, aan hem relatant zeggende: Daar bennen bonte bokken in ’t coorn, waarop den relatant antwoorde: Ik zal aanstonds heen gaan, en die wel uijtjagen, gelijk den relatant ook voorts een roer genomen, na ’t coornland gegaan en gemelte dieren verdreven heeft. Dat den relatant, wederom terugkomende, terwijl opgemelde slaaf met bijde de Hottentotten besig waren de ossen uit te spannen, aan haar zijde: Jijluij moet nog niet uitspannen, maar nog eerst met de ploeg een voren trekken om het water naar de omgeploegde aarde te lijden, dan kunnen wij morgen aan ’t werk gaan en kleijtrappen. Waarop den Hottentot Cobus hem relatant antwoorde, dat het ijser voor de ploegwiel was uitgegaan, ’tgene verholpen moeste worden, hetwelk den relatant, nadat zijn geweer in huijs had geborgen, ook ten eerste gedaan heeft, waarop, nadat weder aan ’t ploegen waren gegaan, het trektouw kwam te breken, hetgeen door den relatant mede weder te

regt gemaakt geworden zijnde, gemelde touw onder ’t ploegen voor de tweede maal breekende, zegde daarop vorensgemelde slaaf Hermanus: Al ’t werk dat op een Zondag word gedaan, haald der duijvel en is vervloekt. Welke woorden nog eens herhaald hebbende, door den relatant wierd beantwoord: Jij hebt op Stellenbosch ook wel op een Sondag moeten ploegen en zaaijen, jij hebt nu in drie dagen niet kunnen werken wegens de regen en het is ’t werk van jouw baas, en niet het mijne, als deese voren gehaald is, dan kan jij uijtscheijden, dit is het laatste voor vandaag. Waarop gedagte slaaf Hermanus repliceerde: Als de baas wist al ’tgeen hier op de plaats passeert, dan zou jij er slegt bij varen, en ik zal ’t de baas self vertellen, daarop den relatant hem weder toevoegde: Dan moet jij het mijn zeggen wat het is, voegende \[*sic*\] gemelde jonge hem relatant weder te gemoet: Ja, vleijs en boter na het warme bad aan sieke menschen te zenden, als de baas dat wist, sou jij ’er slegt bij varen; voerende den relatant hem daarop wijders tegen: Jij liegt het als een canalje, en daar zal ik jouw over straffen, op welke gesegden den relatant aan de twee opgemelde Hottentots vraagde of zij dat van hem relatant zeggen konden, hetgene door haar niet wierd beandwoord. Zeggende vervolgens den relatant aan meergemelde Hermanus: Jij bent hier een aanbrenger van de plaats altijd geweest, en jij zoekt zoo met mij te leven, als met de andere knegts, maar daar zal ik zorge voor dragen. Ondertusschen zal ik ’er jouw digt over kloppen, en dan kan jij aan de baas klagen, als jij meent gelijk te hebben; waarop den relatant na geseijde Hermanus toetrad, met voornemen om hem eenige slagen met de hand te geven, dog, eer den relatant hem genadert was, quam denselven hem te gemoed, greep den relatant in ’t hair, waarop den relantant den hand van dikwels gemelde slaaf Hermanus van desselfs hoofd afrukkende, hem voorts tegens de grond smeet, gevende hem vervolgens eenige slagen met de hand en, willens zijnde hem verders te laten gaan, maar even gemelde Hermanus weder opgestaan wesende, greep opnieuws na den relatant, zeggende: Jou maijvoedise[^1] mattroos, ik zal jou wel krijgen, op ’twelke den relatant denselven weder ter aarde werpende, hem voorts nog eenige slagen met de hand heeft gegeven, als hebbende toen niets bij zig waar mede konde verweeren; hebbende voorts opgemelde Bastaard Hottentot Adriaan en den Hottentot Cobus, den relatant toegeroepen: Toe basta, wat heb jij met die jonge te doen, laat de jonge aanstonds lopen; met eenen de ossen daar latende, sprongen zij vervolgens agter den relatant, dewelken, denkende dat zij hem mede op ’t lijf wilden, voorts schielijks na ’t huijs is gelopen, halende aldaar twee roers, waarvan d’ eene met hagel en d’ andere met een kogel was geladen, gaande hij relatant vervolgens weder na de ploeg, bijde de geweeren bij sig hebbende, en daar gekomend \[*sic*\] zijnde, had den relatant haar wijders belast dat zij gemelde voren verders zoude optrekken, waarop zij stilswijgende met het ploegen zijn voortgevaren.

Dat nadat het ploegen van geseijde voren reeds gedaan was, en den relatant haarlieden toen hadde belast de ossen bij het oude huijs uit te spannen, hetgene ook verrigt geworden zijnde, door den relatant aan opgemelde Hottentots Adriaan en Cobus verders wierd gelast dat zij vorensgeseijde slaaf Hermanus souden vast binden, dat den relatant hem vervolgens na Stellenbosch wilde brengen, waarop geseijde Hottentots antwoorden: Wij willen hem niet vast binden, want als die jonge weder loskomt, dan zal hij ons daarvoor een steek geven, dat den relatant haar hierop te gemoet voerde: Jij moet hem vast maken, of ik zal jouw de beenen vol hagel schieten, hetgeene zij egter niet hebben willen doen, maar dikwilsgerepte slaaf Hermanus en den Bastaard Adriaan, haar op dit moment seer schielijk hebbende begeven, na voornoemde oude woonhuijs, hij relatant haar volgende, den Bastaard Adriaan, die reeds in ’t huijs was gelopen, heeft toegeroepen: Jij moet hem maar vast maken, krijgende hij relatant daarop tot antwoord: Ik kan hem niet vinden, hij is al weg, waarop den relatant hem weder te gemoed voerde: Jij moet die jonge brengen, hij kan uijt het huijs niet weg geraakt zijn. Dat nadat den relatant omtrend anderhalven uur bij gemelde huijs opgepast hebbende, geseijde slaaf Hermanus, nevens den Bastaard Adriaan, uit gesegde huijs den relatand te gemoet quam, zeggende gementioneerde slaaf tegens hem relatant: Jij moet het mij vergeven, met bijvoeging: Ik zal dat nooijt weer aan een Christen mensch doen, den relatant hem te gemoed voerde: Neen, jonge, jij hebt dat al lange in zin gehad te doen aan mij, en jij zult het nog aan een ander ook eens doen, versoekende geseijde Hermanus: Laat mij dan los gaan, zeggende den relatant: Neen, ik zal jouw wel vast maken, en tot de Hottentots: Laat hem maar lopen, neemt jouw graven en maakt de voren nu op, dat het water na beneden kan komen.

Dat den relatant daarop na ’t huijs gaande, den slaaf Hermanus, voormeld, voor zig uit liet gaan en, komende bij de deur van ’t huijs, denselven daar in niet willende, maar alsnog versogt dat den relatant het hem vergeven wilde en vrij te laten voor dit maal, zullende het nooit weer doen, den relatant sulx met herseggen van: Neen, ik heb mij nu voorgenomen jouw na Stellenbosch te brengen, beantwoordende, geseijde Hermanus voorts met den tromp van ’t geweer voorwaards stotende, dus in huijs zijn gekomen, alwaar den relatant zig met gemelde slaaf alleen bevindende, hem belaste in een hoek van ’t voorhuijs neder te zitten, dog denselven zig staande gehouden hebbende, vervolgens, terwijl den relatant een kom koffij hadde genomen, met een vaart zeer schielijk het huijs is uijtgelopen, waarop den relatant het geweer genomen hebbende, dat met hagel geladen was, hem voorts is nagelopen, toeroepende dat hij soude staan opdat andersints op hem souden schieten, dog meergeseijde slaaf Hermanus zijnen loop vervolgende, heeft den relatant denselven van agteren na de beenen geschoten, op welke schoot genoemde slaaf plotselings ter aarde is nedergevallen, komende den relatant bij hem en, ziende dat denselven zig niet verroerde, zig aanstellende dood te zijn, niettegenstaande den relatant geen ’t minste bloed zag, riep vervolgens de bijde voormelde Hottentots, haar belastende veelgemelde slaaf op te neemen, en in huijs te brengen, ’tgeene door haar verrigt geworden zijnde, den relatant toen vervolgens heeft belast een paard te halen en deselve op te zadelen, terwijl den relatand ondertusschen zijne oogen geduurig op den voorseijde Hermanus houdende, zag dat denselven zig eenigsints op begevende, sijn eene hand ter zijden in de sak stak, en daar een mes uijthaalde, waarop den relatant zeer geswind toesprong en hem het mes ontweldigde, hebbende den relatant ook ontwaard dat denselven met eenige korrels hagel van agteren op ’t kruijs en in de benen gequetst was.

Dat inmiddels het paard gekregen hebbende, den relatant aan voorengemelde Hottentots Adriaan en Cobus belast hadde wel zorge te dragen, dat den gequetsten niet mogte ontkomen, nog een mes bemagtigen, dat zij in zijn afwese denselven wel moeste oppassen. Waarna den relatant vervolgens is gereden na de plaats van den burger Wessel Wesselsz. en, aldaar komende, versogt of gemelde Wesselsz. met hem relatant geliefde te[^2] … andersints iemand mede te ge\[ven om\] hetgene, bij hem was voorgevallen, … besien en des vereijscht werdende, … te kunnen dragen; zijnde … met hem relatant gereden den b\[urger\] Willem Brouwer, thans als kn\[egt bij\] voormelde Wesselsz. bescheijden, dat … op voorensgenoemde plaats te rug gek\[omen\] zijnde, des namiddags na gissing ... drie uuren, dikwils gemelde twee Hott\[entots\] haar te gemoed quamen, zeggende: ... jonge is al dood; waarop den ... antwoorde: Hoe komt die jonge … want van de schoot kan hij n\[iet ge\]storven zijn; daar zijlieden weder \[op ant\]woorden: Hij heeft een mes gekreg\[en …\] wij even buijten waren gegaan, en … hemselven dood gestoken.

Dat den relatant, nevens opgemelde W\[illem\] Brouwer in huijs komende, veelge\[melde\] slaaf Hermanus hebbende laten \[uijt\]kleeden, toen bevonden hebbende dat hij gestoke\[n was\] in de regter zijde, onder de korte …, dat den relatant voorts het doode lighaam heeft laten brengen in meergemelde oude woonhuijs. Zijnde den relatant met gemelde Willem Brouwer des nagts daaropvolgende van voorseijde plaats weggereden, hebbende den relatant, nadat van voorseijde Brouwer gescheijden was, vervolgens zijn reijs herwaarts genomen ten eijnde van ’t voorgevallen rapport te doen.

Voorts niets meer relateerende, geeft den relatant voor reedenen van wetenschap als in den text, met presentatie, als het mogte vereijscht werden, dit, sijn gerelateerde, ten allen tijden nader te zullen gestand doen.

Dat aldus passeerde aan Stellenbosch op den 21^e^ October 1761, ten overstaan van den substitut Coenraad Berkman en den geregtsbode Johan Marthinus Smalbergen, als getuijgen hiertoe versogt.

\[get.\] Johan Christian Springensfeld.[^3]

Als getuijgen, \[get.\] C. Berkman, J.M. Smalbergen .

In kennisse van mij, \[get.\] A. Faure, secretaris.

[^1]: Usually spelled *maaijfoedie* in Cape sources, this is derived from Creole Portuguese: *mai*, ‘mother’ and *fodér*, ‘to have sex’, hence modern ‘motherfucker’. A fairly common term of abuse at the Cape from the seventeenth century onwards (Franken 1953: 44-5 and Scholtz 1972: 141).

[^2]: From here onwards, for most of this page, a small part of the side has been torn off, with the effect that one or two words are missing at the end of every line. In some cases it is possible to guess confidently which word it was if the first few letters have remained. These will be suggested in square brackets. In cases where it is impossible to hazard a guess with any safety, ellipses indicate the lacunae.

[^3]: Spring in ’t Veld is obviously the ‘Dutchification’ of this, his German surname.