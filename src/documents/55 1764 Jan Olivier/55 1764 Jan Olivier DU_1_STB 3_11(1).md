---
doc_no: 1/STB 3/11
citation: Criminele Verklaringen, 1759-1782, unpaginated.
---

# JAN OLIVIER

**1/STB 3/11** Criminele Verklaringen, 1759-1782, unpaginated.

Huijden, den 25^e^ Januarij 1764, compareerde voor mij Abraham Faure, secretaris van Stellenbosch en Drakenstein, present de nagenoemde getuijgen, den burger Jan Lodewijk Pretorius, van competenten ouderdom, dewelke, ter requisitie van den heer landdrost, meester Jacobus Johannes le Suëur, verklaarde de waarheid te zijn:

Dat in den jare 1761, in de maand Junij of Julij, zijnde de comparant den juisten tijd ontschoten, egter, zoo hem voorstaan, omtrend dien tijd des jaars, en wel op een Vrijdag avond, op des comparants woonplaats gelegen in ’t Land van Waveren, is aangekomen zeekeren slaaf van den mede burger Jan Gijsbert Olivier, Jas genaamt, die eenigen dagen bevorens van zijn lijfsheers plaats zig ter vlugt begeven had, denwelken den comparant versogte, om voor hem bij desselfs lijfheer een goed woord te doen, ten einde geen slagen mogte krijgen, hetgeen den comparant hem beloofd hebbende, vervolgens belaste dien nagt aldaar te verblijven. Dat des anderen daags, den comparant met het ploegen beesig zijnde en dus gemelde slaaf niet kunnende thuijs brengen, denselven bij zig op ’t land medegenomen en gebruikt heeft om de mest te helpen strooijen, hebbende den comparant inmiddels voorseijde Olivier laten weten dat gedagte slaaf zig aldaar was bevindende, waarop gemelde Olivier dan ook daar ter plaatse gekomen wesende en, door den comparant versogt geword zijnde om gemelde slaaf te pardonneeren, denselven g’antwoord hebbende van ja, onder belofte dat hem niet zoude straffen, voorts meergemelde Olivier, geseijde slaaf had belast naar huis te gaan, die daarop vertrokken zijnde, door gemelde Olivier kort daarop is gevolgd geworden.

Dat, na des comparants gissing den derden dag daaraanvolgende, wanneer denselven gereed was naar den burger Pieter te Bruin te rijden, voorseijde Olivier, die van zijn schoonmoeder, de weduwe Jaques \[*sic*\] Therond, quam, bij hem aangekomen zijnde en den comparant versogt hebbende met hem mede te willen rijden naar sijn plaats, met bijvoeging dat voorseijde slaaf Jas des avonds tevoren geklaagd hebbende over zeere keel, dien morgen schielijk was komen te sterven, waarop den comparant mede gereden en ter plaatse van voormelde Olivier gekomende zijnde, kort daaraan aldaar mede was gekomen eenen Jacob Pietersz, wonende bij voormelde weduwe Therond. Dat den comparant, nevens evengemelde Pietersz, op ’t versoek van meergemelde Olivier, het lijk van veelgemelde slaaf Jas, leggende in ’t wagenhuis, besigtigt hebbende, niet heeft kunnen ontwaren dat geciteerde slaaf eenige de minste quetsuren had ontfangen, hebbende aan het dode lighaam niets anders gesien als een klijn geswel aan den hals, hetgeen zig vertoonde als een uitswellende klier; verklarende den comparant wijders van de huijsvrouw van gedagte Olivier toenmaals verstaan te hebben, dat zij dienzelfden morgen aan voorseijde slaaf wat brandewijn met peper had gegeven om zig daar mede te gorgelen, die zig daarop uit het huis naar voormelde wagenhuis begeven hebbende, kort daarop was komen te sterven.

Gelijk den comparant laatstelijk verklaarde dat voorwaards gemelde Jan Gijsbert Olivier van gemelde sterfgeval ten selven dage aan den toenmaligen heer landdrost met een briefje, onderteekend door den comparant en voorseijde Jacob Pietersz, behoorlijk rapport heeft gedaan.

Voorts niets anders verklarende, geeft den comparant voor reedenen van wetenschap als in den text, bereijd zijnde dit, zijn gedeposeerde, des gerequireerd werdende, met solemnelen eede nader te zullen gestant doen.

Dat aldus passeerde der secretarije aan Stellenbosch, ten bijwesen van den bode Johan Martin Smalberger en den coster Coenraad Fick, als getuijgen.

\[get.\] Jan Louis Pretorius.

Als getuijgen, \[get.\] J.M. Smalberger, Coenraad Fick.

In kennisse van mij, \[get.\] A. Faure, secretaris.

**1/STB 3/11** Criminele Verklaringen, 1759-1782, unpaginated.

Huijden, den 1^e^ Februarij 1764, compareerde voor mij, Abraham Faure, secretaris van Stellenbosch en Drakenstein, present de nagenoemde getuijgen, den in leening zijnde bosschieter Jacob Pietersz, thans woonagtig bij den burger Jacob Mouton, zijnde van competenten ouderdom, dewelke ter requisitie van den heer landdrost, meester Jacobus Johannes le Sueur, verklaarde hoe waar is:

Dat in den jare 1761, wanneer den comparant als schoolmeester bij de weduwe Jaques Therond in ’t Land van Waveren was wonende, in de maand Junij of Julij, zijnde denselven den accuraten datum ontschoten, daar ter plaatse gekomen wesende, den burger Jan Gijsbert Olivier, denwelke den comparant versogt hebbende van naar zijn Oliviers paats \[*sic*\] te willen komen, ten einde zeekere slaaf van hem, met name Jas, die over zeere keel had geklaagd en dien morgen schielijk was komen te overlijden, te besigtigen. Den comparant vervolgens, na dat gemelde Olivier reeds was vertrokken, zig derwaards begeven heeft en, aldaar komende, mede heeft aangetroffen den burger Jan Lodewijk Pretorius.

Dat den comparant vervolgens, nevens gemelde Pretorius, op ’t versoek van voormelde Olivier naar ’t wagenhuis gegaan, aldaar het lijk van gerepten slaaf Jas, leggende voor in gemelde vertrek, op den rugge neder bevonden en, na hetselve te hebben besigtigt, aan het hoofd van gemelde doden slaaf geen de minste quetsuren heeft ontwaard, dat alleenlijk aan den hals een klijn geswel zig was vertoonende.

Dat den comparant ter selver tijd van de huisvrouw van gedagte Olivier had verstaan, dat zij dienselfden ogtend aan meergemelde slaaf Jas, klagende denselven nog over pijn in de keel, wat brandewijn met peper, om er zig mede te gorgelen, gegeven had die, ’tselve genomen hebbende, naar ’t wagenhuis gegaan, en kort daarop was komen te sterven.

Verklarende den comparant wijders dat denselven, op den eigensten dag, ten versoeke van gerepte Olivier, aan den toenmalige heer landdrost Van Schoor een briefje, dienende tot rapport van ’t vorenstaande, geschreven heeft, welk briefje door geciteerde Olivier, zoo wel als door den comparant en voorseijde Jan Lodewijk Pretorius, is onderteekend geworden.

Voorts niets anders verklarende, geeft den comparant voor reedenen van wetenschap als in den text, bereid zijnde dit, zijn gedeposeerde, des gerequireerd werdende met solemnelen eede nader te zullen gestant doen.

Dat aldus passeerde ter secretarije aan Stellenbosch, ten bijwesen van den bode Johan Martin Smalberger en den costser Coenraad Fick, als getuijgen.

\[get.\] B.J. Pietersz.

Als getuijgen, \[get.\] J.M. Smalberger, Coenraad Fick.

In kennisse van mij, \[get.\] A. Faure, secretaris.