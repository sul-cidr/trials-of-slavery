---
title: CAESAR VAN MADAGASCAR
citation: CJ 796 Sententiën, 1790-1794, ff. 279-284.
---

Alzoo Caesar van Madagscar, lijfeijgen van den burger Daniel Malan, oud naar gissing derthig jaren, thans ’s heeren gevangen, vrijwillig heeft beleeden, en het den edelachtbaare Raade van Justitie, uit de ten processe gefurneerde \[*sic*\] stukken, evident is komen te blijken:

Dat des gevangens lijfheer op desselfs plaats ofte hofsteede, geleegen agter de Groeneberg, op Vrijdag, den 14^e^ der maand Junij deezes loopenden jaars, ’s avonds de klocke omtrend half negen uuren, zich na de combuijs begeeven hebbende, in dezelve heeft aangetroffen den gevangen, beneevens nog twee zijner meede slaven, in naame Adam en Pedro, welken hij in substantie heeft afgevraagd waarom zijlieden zich niet ter ruste begaven, daar zij in den vroegen morgenstond wederom zouden moeten opstaan om het land te helpen beploegen.

Dat deeze vraage door den gevangen, die volgens ’t getuijgenis van deszelfs lijfheer, zich reeds te meermaalen ten zijnen opzichte van buitenspoorige en onbetamelijke uitdrukkingen had bedient, wederom op eene brutaale wijze beantwoord zijnde, en wel, naar luijd van zijn gevangens eigen confessie, met te zeggen: Ik gaa zoo mijn kooij opmaaken, ’t is tijds genoeg, ik zal morgen vroeg de beesten inspannen; des gevangens lijfheer daarop hem gevangen heeft geordonneert stille te zijn, zonder dat deeze ordre egter eenige de minste ingressie bij den gevangen heeft mogen vinden, als hebbende de gevangen in stede van daaraan te gehoorzaamen, integendeel op eene insolente wijze in substantie hervat: Ik ben vroeg genoeg wakker geweest, maar om dat het troebel weer was, heb ik niet willen opstaan, en ik moet mijn recht van spreken hebben.

Dat des gevangens lijfheer over dit antwoord toornig geworden zijnde, den gevangen met een bezemstok, zoals de gevangen zich uitdrukt, een slag toegebracht, en andermaal geordonneert heeft te zwijgen; waarop de gevangen gezegt hebbende, niet te willen zwijgen en zijn recht van spreeken te zullen behouden, heeft des gevangens lijfheer hem nog twee slagen toegebragt; welke van geen betere uitwerking zijn geweest, alzoo de gevangen op ’t ontfangen dier slagen zich zonder bewimpeling in deezer voegen uitdrukte: Ik wil niet zwijgen, en moet mijn recht van spreeken behouden; met bijvoeging: Baas moet onderlaaten mij zoo te slaan.

Dat hierop des gevangens lijfheer een zogenaamde agteros sjambok gehaald, en daarmeede aan den gevangen een slag toegebragt hebbende, de gevangen zich eindelijk niet ontzien heeft aan zijn disobedient gedrag in zoo verre den teugel te vieren, om met zijn linkerhand den sjambok vast te houden en voorts met een mes, welk hij zegt van zijn kooij te hebben genomen, dog volgens getuijgenis zijns lijfheers, uit zijn zak had gehaald, daar in te snijden; ’tgeen des gevangens lijfheer heeft doen besluijten om zich uit de combuijs te begeven en den gevangen den volgenden morgen te doen vastbinden en aan den veldwagtmeester van ’t district overleeveren, waardoor de gevangen in handen der justitie is komen te geraaken.

En dewijl dergelijke misdrijven, in een land alwaar de justitie naar behooren word geadministreerd, niet straffeloos kunnen worden gepasseerd, maar in tegendeel, ten spiegel en afschrik van andere boosdoenders, ten strengsten behooren te worden gestraft.

Zoo is ’t, dat de edelachtbaare Raad van Justitie, voormeld, ten dage dienende, met aandag geleezen en overwogen hebbende den schriftelijken crimineelen eijsch ende conclusie door ofte van weegens den koopman en landdrost van Stellenbosch en Drakenstein, Hendrik Lodewijk Bletterman, *nomine officii*, op ende jeegens den gevangen gedaan en genoomen, mitsgaders gelet op des gevangens vrijwillige confessie, zoo wel als op ’tgeen verder ter zaake dienende was en hun edelchtbaarens konde doen moveeren, recht doende uit naam ende van weegens de hoogmogende Heeren Staten Generaal der Vereenigde Nederlanden, den gevangen Caesar van Madagascar heeft gecondemneert, zoo als hun edelachtbaarens denzelven condemneeren bij deezen; omme gebragt te worden ter plaatze alwaar men gewoon is crimineele sententiën ter executie te brengen, en aldaar aan den scherpregter overgeleeverd zijnde, aan een paal gebonden, met roeden op de bloote rugge strengelijk gegeesseld en daarna gebrandmerkt, mitsgaders wijders in de ketting geklonken te worden, om alzoo den tijd van vijf en twintig agtereenvolgende jaaren op het Robben Eijland, dan wel elders, zonder loon aan ’s edele Compagnies gemeene werken te arbeiden; met condemnatie van den gevangen in de kosten en misen van justitie, en ontzegging van den verdere, of anders gedaanen, eijsch en genomen conclusie van den Officier.

Aldus gedaan en gesententieerd aan Cabo de Goede Hoop, den 7^e^ October 1793, mitsgaders gepubliceerd den 9^e^ November daaraanvolgende en geëxecuteerd ten zelven dage.

Fiat executie, \[get.\] A.J. Sluijsken.

\[get.\] O.G. de Wet, Johs. Smuts, R.J. v.d. Riet, G.H. Meijer, W.S. v. Rijneveld, Cl. Matthiessen, Am. Fleck, J. Baumgardt, H.A. Truter, L.C. Warneck.

Mij present, \[get.\] J.A. Truter, secretaris.
