---
doc_no: CJ 397
citation: Criminele Process Stukken, 1770, ff. 172-81v.
---

# JEPHTA VAN DE CAAB

**CJ 397** Criminele Process Stukken, 1770, ff. 172-81v.

Aan den edelagtbaare heer Jan Willem Cloppenburg, praesident, beneevens den edelagtbaare Raad van Justitie deeses gouvernements.

Edelagtbaare heer en heeren!

Op bekoomen berigt van de weeduwe wijlen den burger Roelof van der Burg, dat een haarer slaven, in naame Caesar, op derselver, in de Wagenmakers Valleij geleegene, plaats doodgeslagen was, heeft den ondergetekende landdrost het cadaver laaten besigtigen en van dat geval de nodige enquesten doen inwinnen; weshalven dan, ingevolge den teneur van dien, de eer heeft u edelagtbaarens in alle eerbied voor te draagen, dat:

Wanneer den slave jongen Pandek van Maccasser, ofte den relatant onder *littera* A, op den 20^e^ der gepasseerde maand September, ’s voordemiddags, naar gissing de klocke neegen uuren, naar den, ter sijner lijfvrouws plaats sijnden, wijngaard om te arbeijden, en de meede slaven Caesar en Jephta, alsmeede den Hottentot Dirk, langs den derwaards leijdenden weg voorbij de thuijnen der slaven, om uijen te planten, gegaan waaren, den slaaf Jephta, een door hem Pandek in sijn thuijn selfs geplante en aldaar opgroeijende bamboes, niet alleen schoon gemaakt, maar ook getragt had sig toe te eijgenen; weshalven gemelde Jephta door hem Pandek daarin belet en teffens te gemoed gevoerd was dat hij, Pandek dien bamboes in sijn thuijn selfs geplant hebbende, gevolgelijk hem alleen toebehoorde, waarover tusschen hun beijden eenigen woordenstrijd ontstaan sijnde, had meergemelde Jephta hem Pandek te meermaalen om te backeleijen uijtgeëijscht, waartoe hij Pandek geensints geneegen geweest, maar naar den wijngaard aan sijn werk gegaan was.

Dat voormelde Pandek op het gesigt dat den Hottentot Dirk almeede over den bamboes met geciteerde Jephta in rusie en vervolgens handgemeen geraakt was, mitsgaders den slaaf Caesar een stuk hout quam op te neemen, en sig daarmeede naar de strijdende parthijen begaf om die rusie te stuijten, dierhalven insgelijx naar derwaards gegaan was; dan nademaal gerepte Caesar juijst op het moment van desselfs aankomst het, in handen hebbende, stuk hout omhoog geheeven had, ten eijnde den Hottentot Dirk daarmeede te slaan, had hij Pandek, onder het seggen tot hem Caesar: Wat wilt gij doen? Gij moet niet slaan!, de strijdende tragten van den anderen te scheijden, hetgeen van dat effect geweest was, dat gedagte Caesar dat stuk hout van sig geworpen, dog voorseijde Pandek daarop voor in het hair gevat en hij Pandek sulx meede aan gemelde Caesar gedaan had, invoegen sij beijden dus aan ’t worstelen geraakt waaren.

Dat meergemelde Jephta alsdoen den Hottentot Dirk losgelaaten en, ten eijnde sijn vader, voormelde Caesar te hulp te koomen, een daar digtbij een eijken boom leggende bamboes opgenoomen hebbende, met voorneemen, soo als het gemelde Pandek uijt de door hem Jephta gemaakte beweeging toescheen, om hem Pandek daarmeede een slag toe te brengen, dien slag egter, soo door het schielijk toeloopen van meergesegde Jephta, als de beweeging die hij Pandek en gedagte Caesar onder het worstelen met hunne hoofden maakten, gemist en gevolgelijk niet hem Pandek, maar eevengedagte Caesar, ofte de vader van gerepete Jephta getroffen had, waardoor denselven eeven als in swaare duijseling op de aarde blijvende leggen, vervolgens naar sijn lijfvrouws wooning gebragt en dus dien eijgensten dag aan de wonde overleeden was.

Sie daar, edelagtbaare heer en edele heeren, naarvolgens het verhaal van meergeciteerde Pandek het geval voor oogen gelegt. Veelgemelde slaaf Jephta dierhalven, ingevolge het bovengemelde verhaal van den meede slaaf Pandek en vervolgens den Hottentot Dirk, op de gedaane beschuldiging van eevengemelde Jephta, in apprehensie genoomen sijnde, is door den ondergetekende alle moeijte aangewend om nader ligt in deese saak te bekoomen, dog vermits niemand anders als de hier voor genoemde slaven Pandek en Jephta, mitsgaders den gerepten Hottentot Dirk, bij het geval in quaestie praesent geweest sijn, heeft den ondergetekende geen de minste nadere elucidatie kunnen bekoomen, en dienvolgens, hem Dirk en Jephta voor heeren gecommitteerdens uijt deese illustre vierschaar op interrogatoriën gehoord; waarbij hij Dirk in de principaale saak met het bovengemelde, door Pandek gegeeven relaas, harmonieert, excepto dat hij Dirk op de 9^e^ vraag, dicteerende: Of hij gevangen niet met Jephta rusie bekoomen heeft, en waarover deselve ontstaan is? Antwoord: Met Jephta geen rusie gehad te hebben, maar dat hij Pandek en Jephta, wanneer over den bamboes backeleijden, van malkanderen geholpen en hij Jephta hem Dirk alsdoen ondergegooijt en in desselfs duijm gebeeten had, negeerende meede dat den ouder slaaf een bamboes in handen gehad hebbende, gemelde Pandek op het moment dat gemelde Caesar den bamboes reets had opgeheeven en gemelde Dirk daarmeede hadde willen slaan, dien slag afgekeert en tot meergemelde Caesar gesegt hebben soude: Wat doet gij? Gij moet niet slaan!, dan geciteerde Jephta in sijne interrogatoriën alles koomende te ontkennen, segt: Dat Pandek den *auctor rixae* geweest is, en hem Jephta, wanneer ter ordre van sijn vader Caesar den bamboes had schoon gemaakt met een mes uijtgeëijsht had; *vide* het antwoord op articuls 5 en 7, mitsgaders dat Pandek eijndelijk van hem weggegaan sijnde, daarop den Hottentot Dirk, dewelke altijd met Pandek had tesamen gedaan, teegens denselven over den sweepstok ofte bovengemelde bamboes rusie gemaakt had, sonder dat hij weeten wil dat sijn vader Caesar met een bamboes ofte een stuk hout hem te hulp gekoomen was, soo als uijt de antwoorden sub articuls 8 et seqq. kan beoogt worden, seggende wijders dat Pandek, met sijn vader Caesar bakkeleijende, desselfs knie op de borst van gemelde sijn vader, die tusschen twee wijngaardstokken agterover gevallen was, geset en vervolgens in ’t hair gevat had, mitsgaders dus tesamen aan ’t worstelen geraakt waaren, op welk gesigt hij Jephta sijn vader te hulp gekoomen was; sonder dat egter weeten wil, een bamboes genoomen en sijn vader daarmeede een slag toegebragt te hebben, seggende ter contrarie: Dat den Hottentot Dirk den bamboes, die agter een eijkenboom stond, en tot een scherm gebruijkt wierd, had genoomen, en hem Jephta daarmeede een slag willen toebrengen, dog dat hij dien slag ontweeken sijnde, daardoor sijn vader getroffen was; hebbende hij Jephta alsdoen nog geroepen: O God! Vader! Dirk slaat u!, invoegen hij Jephta sig tragt ten eenemaal te verontschuldigen.

Het is nu wel waar, dat den slaaf Pandek de eerste geweest is die met eevengemelde Jephta de rusie of twist aangevangen heeft, en dus als de *auctor rixae* aangemerkt werden kan; dog, wanneer men considereert dat voorseijde Jephta datgeene hetwelk meergemelde Pandek toebehoorde en door hemselfs, denkelijk tot sijn eijgen gebruijkt, geplant was, sig tragte toe te eijgenen en het *dominium* daarover exerceerde, soo is het seeker, dat gerepte Jephta daartoe aanleijding gegeeven en dus de eerste oorsaak daarvan is geweest; dit vast gesteld sijnde, dat meergemelde Jephta, naar dat Pandek van hem weggegaan was, ter saake den Hottentot Dirk voormelde Pandek van hem afgetrokken had, met hem Dirk in woordenstrijd sal geraakt sijn, en gesegde Caesar, ofte den needergeslagenen, in gedagten dat hij Dirk met gemelde sijn soon Jephta bakkeleijde, denselven oversulx te hulp gekoomen is, mitsgaders dat Pandek, vermits eevengedagte Caesar, volgens sijn seggen, een stuk hout in handen hadde, en g’intentioneert was, voormelde Dirk daarmeede te slaan, getragt heeft die strijdende van den anderen te scheijden en, dienvolgens, den ouden jongen van hem Dirk heeft afgetrokken, sulx gemelde Caesar hem Pandek meede op sijn beurt aangevat hebbende, de natuurlijke liefde in den slaaf Jephta soodanigen uijtwerking gedaan had, dat hij sijnen ouden en afgeleefden vader, dewelke teegens hem Pandek veels te swak was om te bakkeleijen, gesecundeert en dus, denkende geciteerde Pandek met een, agter een eijkenboom gestaan hebbenden, bamboes, ter loslating van sijn vader, een slag toe te brengen, ongelukkigerwijse sijn eijgen vader geraakt heeft.

Ongeagt egter van alle de poginge die den ondergetekende gewent heeft om voorseijde Jephta tot bekentenis te brengen, heeft denselven daaromtrent niet kunnen reüsseeren want, alhoewel dikwils gemelde Jephta reïterativelijk te gemoed gevoerd is, dat hij door het te hulp koomen van sijn vader immers maar gedaan had datgeene wat de liefde tot sijn vader hem inboesemde, terwijl de banden der natuur niet konden toelaten, dat sijn ouden vader van een ander geslagen wierd; gevolgelijk het te hulp koomen van sijn vader geensins een onredelijke saak quam te sijn ende dus aan gesegde sijn vader toegebragte slag, blijkens het beloop van de geheelen toedragt des verschils in quaestie, seekerlijk eenelijk bij ongeluk geschied sij, invoegen het beste was, dat hij die saak maar quam te belijden, gemerkt men, soo als voorsegt tog uijt de omstandigheijd klaar bevroeden konde, dat hij sulx, ofschoon niet *animo doloso*, nogtans gedaan had; soo is hetselve egter tevergeefs geweest, overmits denselven absolutelijk bleef negeeren den slag met de bamboes toegebragt te hebben, allegueerende in het antwoord op de 17^e^ vraag sijner interrogatoriën: Dat den Hottentot Dirk met den, agter een eijken boom staanden bamboes, hem Jephta, middelerwijl Pandek en sijn vader met backeleijen beesig waaren, een slag had soeken toe te brengen, dog dat hij den slag ontweeken sijnde, alsdoen sijn vader, voormelde Caesar, was geraakt; en dat hij nog geroepen had: O God Vader! Dirk slaat u!, gelijk meede op het 20^e^ articul, dat hij Jephta naar het voorgevallene naar huijs geloopen en tot sijne lijfvrouw gesegt had: Dat se sijn vader dood sloegen!, hetgeen dan door de, te dier tijd bij sijne lijfvrouw geweest sijnde, huijsvrouw van den burger Hendrik Groothuijs in haare, onder *littera* D bijgevoegde, verklaring bevestigt word; welke verklaring den ondergetekende egter, vermits de haar, elders ten plattenlande bevindende, deposante niets anders met relatie tot dat geval te melden weet, maar ongerecolleert gelaaten heeft. Wat nu betreft het bovengemelde door hem, Jephta ten opsigte der gedaane bekentmaaking aan sijne lijfvrouw, te weeten: Dat se sijn vader dood sloegen!, soo moet den ondergetekende daar omtrent advanceeren dat sulx, volgens des ondergetekendes sustenue, hem Jephta, weegens den gegeeven slag in quaestie niet het minste baten kan, dewijl hij mogelijk, naar het volbrengen van dien slag, op het gesigt dat hij, in plaats van den slaaf Pandek, sijnen ouden vader, en dat wel dusdanig dat daardoor in swaare duijseling bleef leggen, geraakt had, om sijn lijfvrouw in het denkbeeld te brengen dat hij sulx niet hadde gedaan, dienvolgens sig soodanig kan aangesteld en een misbaar gemaakt hebben alsof sijn vader weesentlijk door een ander geslagen was.

Den ondergetekende wijders ter ondersoek treedende van de, door gemelde Jephta omtrent den Hottentot Dirk gedaane, inculpatie, namentlijk dat, wanneer Pandek met zijn vader aan het worstelen geraakt was, den Hottentot Dirk (seekerlijk uijt hoofde dat hij Dirk niet gedoogen wilde dat gerepte Jephta sijn vader te hulp koomen soude) een, agter een eijkeboom staande en tot een scherm gebruijkt werdende, bamboes had genoomen, en hem Jephta daarmeede willen slaan, dog dat voormelde Jephta dien slag ontweeken sijnde, dus sijn vader geraakt had; *vide* articuls 15 en 16 sijner interrogatoriën, soo schijnt het wel niet van alle mogelijkheijd ontbloot te sijn, te meer wanneer men reflexie slaat op het door eevengemelde Jephta op de 10^e^ vraag sijner interrogatoriën gegeeven antwoord, alwaar segt: Dirk heeft teegens mij rusie gemaakt over de sweepstock (of bamboes), hebbende, N.B., Pandek en Dirk altijd tesaamen gedaan, waardoor hij seekerlijk wil te kennen geeven dat sij altijd goede vrienden geweest sijn en malkanderen bijgestaan hebben; invoegen men soude supponeeren dat hij Dirk voormelde Jephta niet alleen weegens het te hulp koomen van sijn vader, maar ook om reedenen dat hij hem, volgens articul 9 sijner beantwoorde vraagpoincten, ondergegooijt en in sijn duijm gebeeten had, heeft tragten te slaan, hetgeen hij Dirk egter wel degelijk negeert, voorgeevende op de 17^e^ articul sijner vraagpoincten, dat hij, om alle ongelukken voor te koomen, wanneer Pandek en Caesar backeleijden, alle de daar leggende steenen en wijngaard stokken uijt de weg had geworpen, ja selfs dat gemelde Jephta met den aan Caesar gegeevenen slag, hem Dirk vermits onder den slag was, meede nog geraakt had. Des de saak, vermits geene andere getuijgen daarbij praesent geweest sijn, seer intricaat en duijster blijft; dog soo wanneer men aan het relaas van den slaaf Pandek sal geloof slaan, hetgeen den ondergetekende het best dunkt met het geval te quadreeren, soo soude den slaaf Jephta sijn vader uijt liefde te hulp gekoomen weesende, seekerlijk den manslag buijten sijn wil en verwagting, en dus niet met erg of list geperpetreert moeten hebben, sijnde volgens de verklaring van den ’s colonies chirurgijn, Georg Carel Lodewijk Geering, de slag van het slinkerdeel des hoofds door het cranium de *dura et piamater* gepenetreert, waarop een apoplexia en gevolgelijk de dood heeft moeten volgen; overmits den ondergetekende dan eens, deels door de over en weeder voortgebragte beschuldigingen van den Hottentot Dirk en den slaaf Jephta, in het onseekere gesteld is, wien van beijden hij als schuldig aan den *casu fortuito* begaane manslag actioneeren sal en, aan den andere kant, uijt den te samenhang des gevals, den vertoonder geene middelen overig schijnen te sijn om langs den een of anderen regtelijken weg verdere naspeuring te doen, soo neemt denselven den toevlugt tot u edelagtbaarens met eerbiedige versoek dat u edelagtbaarens deese saak aangaande soodanig gelieven te jugeeren, als naar derselver hooge wijsheid sullen vinden te behooren.

\[get.\] L.S. Faber.

*Exhibitum in judicio*, den 12^e^ April 1770.