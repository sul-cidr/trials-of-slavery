---
doc_no: CJ 784
citation: Sententiën, 1717-1725, ff. 81-4.
---

# ANTHONIJ VAN MALLABAAR

**CJ 784** Sententiën, 1717-1725, ff. 81-4.

Alzoo Anthoni van Mallabaar, oud naar gissing 24 jaaren, lijfeijgen van den landbouwer Hendrik Moel, althans ’s heeren gevangen, buijten pijn of dwang van banden, van ijsers, ofte eenige bedrijging van dien, liber en vrij beleeden heeft, mitsgaders den agtbaaren Raad van Justitie deeses gouvernements volkomen gebleeken is:

Hoedat hij gevangen zig niet ontsien, nog geschroomt heeft, in de maand Augustus deeses jaars van zijn meesters plaats te begeeven naar den heer Independent Fiscaal, Cornelis van Beaumont, en zijn meester voorseijde valschelijk te beschuldigen, dat denselve seekere zijn slaaf, met naame Januarij van Mallabaar, zoude hebben dood geslagen.

\<Dat hij gevangen sulx uijt eijgene beweeging hadde gedaan, enkelijk omme zig op deese boosaardige weijse over gemelde zijn meester te wreeken om reedenen (zoo hij gevange voorgeeft) dat deselve hem dagelijks sloegh en plaagde.\>[^1]

Dat hij gevange de eerste is geweest die voornoemde slaaf Anthonij[^2] dood heeft vinden leggen, sonder verder iets tot verificatie van zijn leugenagtige beschuldiging voort te kunnen brengen, nog den regten te beweijsen.

Alle ’twelke zijnde zaaken van zeer quaade gevolgen, dewelke in een land daar men de justitie zuijver administreert, geensints mogen gedult, maar ten spiegel en afschrik van alsulke booswigten op ’t seveerste moeten geweert ende gepunieert werden.

Overzulx den agtbaaren Raad van Justitie deeses gouvernements, ten dage dienende, gezien en geresumeert hebbende den schriftelijken crimineelen eijsch en conclusie bij den edele landdrost Jacob Voet *ex officio* overgelegt, beneevens de libre confessie van den gevangen, in judicio behoorlijk gerecolleert, met de verdere stucken daartoe specteerende, weijders met aandagt gepondereert alle ’tgeene ter materie eenigsints dienende was en haar Agtbaarens deede moveeren, doende regt in den naam ende van weegen de hoogmogende Heeren Staaten Generaal der vrije Vereenigde Neederlanden, den gevangen hebben gecondemneert, gelijk hem condemneeren bij deesen: omme gebragt te werden ter plaatse daar men alhier gewoon is crimineele sententiën te executeeren, en aldaar den scherpregter overgeleevert en aan een paal gebonden zijnde, met roeden op de bloote rugge gegeesselt en gebrandmerkt te werden, vervolgens zijn meester thuijs gezonden, mits deselve betaalende de costen en mise van justitie.

Aldus gedaan en gesententieert in ’t Casteel de Goede Hoop, den 1^e^ December 1718.

Gepronuncieert en g’executeert den 3^e^ daaraanvolgende.

\[get.\] M.P. Chavonnes, A. Cranendronk, K.J. Slotsboo, Jan de la Fontaine, Jn. Aldersz, Clis. Barentsz, C. Valk, G. v. Baarsenburg, Hk. Donker, Hk. Möller, Fk. Russouw.

Mij praesent, \[get.\] Dl. Thibault, secretaris.

[^1]: The paragraph between angled brackets is crossed out lightly in the original (but remains perfectly legible).

[^2]: This is clearly a mistake by the scribe. The dead slave was Januarij; Anthonij was the accused.