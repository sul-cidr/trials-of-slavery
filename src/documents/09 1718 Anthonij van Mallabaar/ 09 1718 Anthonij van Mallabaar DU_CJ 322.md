---
doc_no: CJ 322
citation: Criminele Process Stukken, 1718, document 78.
---

# ANTHONIJ VAN MALLABAAR

**CJ 322** Criminele Process Stukken, 1718, document 78.

Vraagpointen \[*sic*\], omme daarop, ter requisitie van den landdrost Jacob Voet, gehoort en g’examineert te worden, den slaav Anthoni van Mallebaar, toebehoorende de landbouwer Hendrick Moel.

Compareerde voor de ondergeteekende gecommitteerde leeden uijt den agtbaaren Raad van Justitie deeses gouvernements, den slaaf Anthoni van Mallebaar, hierneevens genoemt, dewelke op de onderstaanden vragen sodanig heeft geantwoord als ter zijde van een ieder staat aangeteekent.

Articul 1: Des gevangens naam, geboorteplaats en ouderdom.

Antwoort: Anthoni van Mallebaar, oud naar gissingh 24 jaaren.

Articul 2: Wanneer hij gevangen aen den heer Fiscael heeft komen aengeven dat zijn meester een slaav dootgeslaegen zoude hebben?

Antwoort: Omtrent een maand verleeden.

Articul 3: Ofte hij gevangen daer meede niet gemeent heeft Januarij van Malabaer, alsdoen beestewagter op zijn meesters post?

Antwoort: Ja.

Articul 4: Ofte zijn meester kort naer den andre geen 3 beesten gemist heeft, als wanneer hij gevangen nog op de post was, en sulx door versuijm van gemelde Januarij is toegekomen?

Antwoort: Ja.

Articul 5: Ofte gemelde Januarij zig alsdoen niet fugatief gestelt heeft en naer eenige dagen door den landbouwer Jan Steenkamp aen zijn meester t’ huijs gebragt is.

Antwoort: Dat twee jongens van Jan Steenkamp, Januarij hebben t’ huijs gebragt, en Steenkamp kort daarop ook aldaar gekomen is.

Articul 6: Ofte het ter dier teijd niet is geweest dat hij Januarij uijt last van zijn meester door de andre jongens gekastijd is geworden?

Antwoort: Ja.

Articul 7: Ofte die jongen vervolgens andermael niet is opgedrost; en wederom door gezeijde Steenkamp en Coenraad Boom t’ huijs gebragt, en dien eijgenste avond sig ten derdemael g’absenteert heeft?

Antwoort: Dat die jonge, naar de ontfangene straffe niet wel kunnende gaan, in de bosjes is gaan leggen, en aldaar door Jan Steenkamp en Coenraad Boom is gevonden en t’ huijs gebragt.

Articul 8: Waer hij gevangen hem Januarij zedert doot gevonden heeft, en wie daer meer bij geweest zijn en sulx gesien hebben?

Antwoort: Dat dien selven dagh wanneer de jonge door Steenkamp en Boom was thuijs gebragt, de baas hem aan ’t werk heeft gestelt, en onder ’t werken deselve jonge nogmaals heeft geslagen met een sjambok en getrapt totdat de jonge op de grond neder viel, als wanneer hij op ordre van zijn meester die jonge heeft opgenomen en in een hutje gebragt. Dat na zij ’s avonds gemelkt hadden, de schaapwagter Januari \[*sic*\] van Bengalen deese geslagene Januarij heeft dood gevonden, en teegen al de slaven gezegt dat de jonge dood gevonden en dat <u>niemand</u>[^1] hem dood gesien heeft als de voorzeijde Januarij dewelke het haar toegeroepen heeft.

Articul 9: Ofte hij door zijn eijge beweging dien aengeving aen de heer Fiscael heeft gedaen, ofte door imand \[*sic*\] daertoe aengeset, en wie dat geweest is?

Antwoort: Zij slaven onder malkanderen.

Articul 10: Waar hij Januarij begraven is en door wien?

Antwoort: Door de slaven is het niet geschiet, het moet door de baas geschiet zijn, dat zij lange naar de plaats hebben gezogt maar niet kunnen vinden.

Articul 11: Welke opening dat hij van dit zijn voorgeeven kan te berde brengen?

Antwoort: Geen opening meer te kunnen geeven als hij hier vooren heeft gezegt.

Aldus gedaan en geantwoord, en soo in de Nederduijtsche als Portugeesche taale te verstaan gegeven, zijnde aan Cabo de Goede Hoop, den 30^e^ September 1718.

Dese merken XXX zijn door Anthoni van Mallebaar gestelt.

Als gecommitteerdens, \[get.\] G. v. Baarsenburg; Fk. Russouw.

Mij praesent, \[get.\] Dl. Thibault, secretaris.

Recollement

Compareerde voor de ondergeteekende gecommitteerde leeden uijt den agtbaaren Raad van Justitie deses gouvernements den slaaf Anthonij van Mallabaar, hier vooren genaamt, dewelke zijne gegeeven antwoorden op de gedane vragen van woorden tot woorden klaar en duijdelijk voorgeleesen sijnde, verklaarde daarbij volkomen te persisteeren, niet begeerende datter iets meer bijgevoegt ofte van gedaan werden sal, als dat Januarij voor de derde maal niet weggeloopen is, gelijk hem op articul 7 is gevraagt, wijders op articul 8, dat hij d’ eerste is geweest die den overleedene Januarij van Mallabaar heeft dood gevonden, maar daarvan niets aan d’ andere slaven bekent gemaakt, totdat eindelijk Januarij van Bengalen de dood van den voorzeijde Januarij hadde ontwaart en bekent gemaakt.

Aldus gerecolleert, en in de Portugeesche taale soo wel als de Nederduijtsche te verstaan gegeven zijnde, in ’t Casteel de Goede Hoop, den 12^e^ October 1718.

Dit X merk heeft Anthoni van Mallabaar gestelt.

Als gecommitteerdens, \[get.\] Jn. Aldersz, Hk. Donker.

Mij praesent, \[get.\] Dl. Thibault, secretaris.

[^1]: Underlining in the original.