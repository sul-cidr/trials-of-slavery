---
doc_no: 1/STB
citation: **3/11** Criminele Verklaringen, 1759-1782, unpaginated.
---

# MOSES VAN DE CAAB

**1/STB** **3/11** Criminele Verklaringen, 1759-1782, unpaginated.

Relaas gegeven ter requisitie van den heer landdrost, Marthinus Adrianus Bergh, door den slaaf October van de Caab, van competenten ouderdom, toebehoorende de burgeresse Anna Hasselaar, weduwe wijlen den burger Christoffel Groenewald, zijnde van den volgende inhoud, namentlijk:

Dat wanneer den relatant en de mede slaven Slammat, Fortuijn, Salomon, Moses en Januarij, voor eenige dagen,[^1] des voormiddags, ter hunner lijfvrouws plaats, met de ossewagen beesig waren om druijven te rijden, en ten dien einde bij de aldaar staande wijngaard, de mosdruijven beladene wagen in te spannen, hij relatant, gelijk ook den slaaf Moses, ieder een paar ossen onder ’t inspannen aan de hand hadden, zij beijde met elkander woorden hadden gekregen; zeggende den relatant tegens Moses dat hij de beesten uit den weg zoude trekken, dat deselve hem schoppen zouden, en gemelde Moses g’antwoord hebbende: Dat kan ik niet doen, denselven voorts den mede slaaf Januarij, die na gissing omtrent ses treeden ter zijde agter hem stond, met deese woorden toegeroepen hebbende: (s.v.) Moern...[^2], jaag de ossen aan, dan wijl gedagte Januarij (als zeer dom zijnde, en geen Duijtsch, maar wijnig Portugees, verstaat) sulx niet gaauw genoeg kwam te doen, had hij Moses een mes met de scheede uit zijn broeksak gehaald en hetselve, met de scheede, bij de punt gevat hebbende, alstoen dat mes met de scheede zodanig naar gedagte Januarij geworpen dat hetselve uit de scheede gevlogen en hem Januarij dermaten in het been getroffen had, dat hij Januarij aanstonds daarop ter aarde was komende vallen, terwijl denselven aan zijn been zeer sterk gebloed had, waarop gerepte Moses zijn doek van ’t hoofd genomen en zijlieden, zo goed zij konden, de wonde daar mede verbonden hebbende, meergemelde Januarij op voormelde wagen geset en naar ’t huijs van hunne lijfvrouw gebragt hadden.

Anders niet relateerende, geeft den relatant voor reedenen van wetenschap als in den text, bereijd zijnde het vorenstaande, des vereijscht werdende, nader te zullen gestand doen.

Aldus gerelateerd ter secretarije aan Stellenbosch, den 10^e^ Maart 1775, in ’t bijweesen van de bode Morits Herman Otto Woeke en de burger Johannes Engel, als getuijgen.

Dit X merk is door den slaaf October eijgenhandig gesteld.

Als getuijgen, \[get.\] M.H.O. Woeke, J. Engel.

In kennisse van mij, \[get.\] A. Faure, secretaris.

[^1]: *Sic*. Seemingly a word such as *voorleeden* is omitted here.

[^2]: This was a discreet way of writing *moerneuker* (literally ‘motherfucker’), hence the preceding abbreviation for *salva venia*, ‘by your leave’ or ‘with your permission’.