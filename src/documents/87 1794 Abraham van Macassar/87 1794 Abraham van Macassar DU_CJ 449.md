---
doc_no: CJ 449
citation: Criminele Process Stukken, 1792-1794, ff. 419-21.
---

# ABRAHAM VAN MACASSAR

**CJ 449** Criminele Process Stukken, 1792-1794, ff. 419-21.

Relaas gegeeven, ten overstaan van de ondergeteekende gecommitteerde heemraaden, d’ edele Pieter Gerard Wium en Christman Joël Ackerman, en ter requisitie van den landdrost alhier, de heer Hendrik Lodewijk Bletterman, door ende van weegens den burger Dirk Hoffman, van competenten ouderdom, luijdende hetzelve als volgt:

Dat den relatant, die woonagtig is bij deszelfs vader, den luitenant der burgerij, Matthiam Hoffman, op gistere avond, de klokke omtrent half neegen, de lijffeigen van deszelvs voormelde vader, in name Abraham, t’ huijs gekomen zijnde, en dien dag gewerkt hebbende bij den diacon, sieur Jacobus Roux, door deszelfs vader was gevraagd of hij Abraham geen Goede Avond zegge konde wanneer hij te huijs kwam, door gemelde Abraham in substantie was geantwoord: Als ik over dag mijn werk doe, en ’s avonds thuijs kom, dat is genoeg; waarop des relatants vader meergemelde Abraham eenige vuijstslagen gegeeven hebbende, voorseijde Abraham tegens deszelfs vader gezegd had: Waarom slaat gij mij?, en zich daarop naar ’t slavenhuijs begeeven hebbende en terstond wederom gekoomen zijnde in de combuijs, door des relatants vader aan gemelde Abraham was gevraagd: Wat maakt gij daar?, door meergemelde Abraham werd geantwoord: Ik zoek vuur!, en vervolgens weederom bij herhaling aan des relatants vader had gevraagd: Waarom heb jij mijn \[*sic*\] geslagen?, des relatants vader hierop met een queepeeren lat de voorseijde Abraham eenige slagen had toegebracht, waarop door gemelde Abraham aan des relatants vader bij herhaling gezegt zijnde: Schij uijt, Schij uijt; des relatants broeder, in name Jesais \[sic\], merkende dat meergemelde Abraham een mes tusschen dezelfs baaijtje en hemb verborgen had, denzelve Abraham met de linkerhand had aangegreepen en met de rechter hand ’t mes trachte magtig te worden, voorseijde Abraham zich had losgerukt, en de relatant de binnen combuijsdeur digt gemaakt; vervolgens zijn pistool geladen, terwijl des relatants vader zig van een sabel voorzien, en des relatants broeder zijn snaphaan had geladen.

Dat de relatant, beneevens zijn ouders en broeder, niets verneemende, zicht ter ruste begeeven hadden; omtrent elf uuren gewekt wierden door een gerucht alsof het huijs in brand was, en alstoen opstaande ontwaard was geworden, dat ’t huis in de brand stond; waarop de relatant naar buijten geloopen zijnde tot onder de, voor het huijs staande, boomen, meergemelde Abraham, zo den relatant toescheen, uijt ’t jongenshuijs naas den relatant was koomen gelopen met een mes in de hand en, zodra den relatant hem Abraham verkende, had den relatant hem Abraham gevraagt: Waarom wilt gij mij steeken?, voormelde Abraham den relatant had toegevoegt: Dat zal ik jou wel wijzen!, en vervolgens aan den relatant een steek op den linkerarm had toegebracht, waarop de relatant zich gequetst voelende, zich in aller ijle heeft begeeven naar ’t huijs van den oud heemraad, de edele Christman Joël Ackerman.

Niets meer relateerende, geevt den relatant voor reedenen van weetenschap als in den text, berijd zijnde ’tzelve met eede te bevestigen.

Aldus gerelateerd op de hofsteede Welgevalle, geleegen over de Eerste Rivier bij Stellenbosch, den 24^e^ Januarij 1794, ten overstaan van den, in den hoofde gemelde gecommitteerde heemraden, die de minute deezes, beneevens den relatant en mij, secretaris behoorlijk hebbe onderteekend.

’Twelk ik getuijge, \[get.\] J. Wege, secretaris.