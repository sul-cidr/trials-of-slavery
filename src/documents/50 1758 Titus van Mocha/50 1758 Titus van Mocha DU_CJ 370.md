---
title: TITUS VAN MOCHA
citation: CJ 370 Criminele Process Stukken, 1758, ff. 172-74v.
---

Relaas gegeeven, ter requisitie van den heer Independent Fiscaal, Pieter Reede van Oudshoorn, door ’s edel Compagnies lijfeijgen, Coetoe van Madagascar, van competenten ouderdom, luijdende als volgt:

Dat nu een dag of twaalf voorleeden, ofte in den nagt tusschen seekeren Saturdag en Sondag, wanneer den relatant, die beneevens meerdere ’s edel Compagnies lijfeijgenen bij de steenovens bescheijden is, sig met deselve in het daarbij staande huijsje te slapen bevond hij, de klocke over twaalf uuren, soo door het geklop, hetwelk voor aan de deur geschied, als het aanslaan der honden, wacker geworden sijnde, hij relatant alsdoen opgestaan en sig buijten dat huijs en naar de groote deur begeeven, en deselve opengemaakt heeft, ten eijnde te sien wie hem aldaar quam te bevinden.

Dat den relatant alsdoen in den donkeren, niet ver van het huijs, iemand gewaar geworden sijnde, die door de honden omcingeld \[*sic*\] was, en een tree of drie van hem af iets op de grond leggende, hetwelk den relatant in ’t eerst vermeijnde nog een persoon te sijn, dog voorts ontdekte dat het een schaap was; hij oversulx, naar alvoorens sijn makker, in naame Claas, ter sijner assistentie geroepen te hebben, den door den honden omcingelden persoon toegeroepen en gevraagt heeft wie hij was en wat hij daar quam doen; op ’twelk denselven, dien hij relatant teffens gewaar wierd een slavejongen te sijn, hem relatant ten antwoord gaf dat hij van agter de cloof en van den burger Evert Colijn quam, die hem gehuurd had, teffens versoekende dat hij relatant hem het bij sig hebbende schaap wilde helpen afslagten.

Dat hij relatant, als het voorgeeven van dien slaaf niet gelooven kunnende, denselven oversulx opstonds vastgebonden en, beneevens het voormelde schaap, waarvan hij relatant gewaar wierd, dat de kop reets afgesneeden was, in ’t voorseijde huijs gebragt, denselven onder opsigt eeniger sijner meede slaven gelaaten, en op staande voet daarvan aan den, niet ver daarvandaan woonende ’s edel Compagnies pottebacker, kennis gegeeven heeft, hebbende bovengemelde gevangen genoomen slaaf vervolgens bekend, een drosser te weesen, mitsgaders dat hij het schaap uijt de craal van den commissaris van civile zaaken, Arend de Waal gehaald, en de kop daarvan in die kraal reets afgesneeden had, al waaromme den relatant met behulp eeniger sijner meede slaaven meergemelde jongen, beneevens het gedoode schaap, ’s volgenden morgens Caabwaarts gebragt en aan ’s heeren geweldiger overgeleevert heeft.

Anders niet relateerende, geeft den relatant voor reedenen van weetenschap als in den text, met praesentie van dit, sijn gerelateerde, ten allen tijden nader gestand te sullen doen.

Aldus gerelateerd ter secretarije van justitie des Casteels de Goede Hoop, den 11^e^ Maij 1758, in ’t bijweesen der clerquen Jochem Hendrik Borgwedel en Carel Frederik Brink, als getuijgen, die de minute deeses, beneevens den relatant ende mij, secretaris, meede behoorlijk hebben onderteekent.

’Twelk ik getuijge, \[get.\] C.L. Neethling, secretaris.

Recollement

Compareerde voor ons, ondergeteekende gecommitteerdens, uijt den edelagtbaare Raad van Justitie deeses gouvernements, voormeld, Coetoe van Madagascar, denwelken dit, sijn gegeeven relaas, van woorde tot woorde klaar ende duijdeliljk voorgeleesen weesende, verklaarde daarbij ten vollen te persisteeren niet begeerende oversulx dat er iets meer bijgevoegt ofte van gedaan werden sal, en betuijgde in praesentie van den slaaf Titus van Mocha al het voorenstaande de suijvere waarheijd te sijn.

Aldus gerecolleert aan Cabo de Goede Hoop, den 12^e^ Maij 1758, voor d’ edele Pieter Coningh en Jn. Haszingh, leeden uijt den edelagtbaare Raad van Justitie, voormeld, die de minute deeses, beneevens den relatant ende mij, geswoore clercq, meede behoorlijk hebben gesubscribeert.

’Twelk ik getuijge, \[get.\] L.S. Faber, geswore clercq.
