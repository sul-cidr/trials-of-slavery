---
doc_no: CJ 789
citation: Sententiën, 1756-1760, ff. 121-25.
---

# TITUS VAN MOCHA

**CJ 789** Sententiën, 1756-1760, ff. 121-25.

Dewijl uijt de vrijwillige gerecolleerde confessie van Titus van Mocha, lijfeijgen van den landbouwer Jacobus du Toij \[*sic*\], oud naar gissing 27 jaaren, thans ’s heeren gevangen, en andere stucken ten processe gefourneert, het den edelachtbaare Raad van Justitie deeses gouvernements middagklaer is komen te blijken:

Dat den gevangen ter saake hij, volgens sijn voorgeeven, van geen genoegsaame kost nog kleederen voorsien, en bovensdien dagelijks geslagen wierd, nu omtrend neegen weeken voorleeden, van de plaats van voorseijde sijn lijfheer, geleegen aan ’t Roodesand, is gaan opdrossen en, naar hier en daar rondgesworven te hebben, sig vervolgens Caabwaarts, mitsgaders naar de voet van de Tafelberg vervoegt heeft, alwaar den gevangen, soo als hij segt, hem eenigen tijd in de thuijn van den burger Michiel Breda schuijlgehouden en met de, van ’t Roodesand meede gebragte, quepeeren g’erneert hebbende, eijndelijk op Saturdag, den 29^e^ der gepasseerde maand April, door honger geperst, in de nagt is gegaan naar de daar omtrent leggende craal van den commissaris van civile en huwelijkssaaken, Arend de Waal, uijt dewelke den gevangen een hamel gestolen, mitsgaders denselven de kop afgesneeden, en hem daarmeede vervoegt heeft naar ’s Compagnies steenbakkereij, met voorneemen om met hulp der in ’t daarbij staande huijs bescheijdene slaven der edele Compagnie voorseijde hamel verder af te slagten; welke voorseijde slaven egter den gevangen, soo dra hij aan ’t voormelde huijs had geklopt, en ’tselve door henlieden geopent was, op het sien van voorseijde hamel, als een drosser gevangen genoomen, mitsgaders ’s volgenden daags in handen van justitie overgeleevert hebben.

Ende nademaal soodanige diefstal in eene welgestelde regeering niet kan nog mag gedult, maar daarenteegens, ten exempel en afschrick van andere diergelijke fielten, rigoureuselijk moet gestraft werden.

Soo is ’t, dat den edelagtbaare Raad van Justitie deeses gouvernements, te dage dienende, aandagtelijk hebbende geleesen ende geresumeert den schriftelijken crimineelen eijsch ende conclusie door den heer Independent Fiscaal, Pieter Reede van Oudshoorn, *nomine officii*, op ende jeegens den gevangen gedaan ende genoomen, weijders geleth op des gevangens vrijwillige gerecolleerde confessie, en op alle ’tgeene voorts ter saake dienende was en haar edelagtbaarens konde doen moveeren, doende regt uijt naame ende van weegens de hoogmoogende heeren Staaten Generaal der Vereenigde Neederlanden, mitsgaders van sijne doorlugtigste hoogheijd den heere Prince van Oranjen en Nassouw, als Erfstadhouder, Capitain en Admiraal Generaal van de Republicq, condemneert den gevangen Titus van Mocha: omme gebragt te werden ter plaatse, alwaar men alhier gewoon is crimineele sententiën te executeeren, aldaar den scherpregter overgeleevert en aan een paal gebonden sijnde, met roeden op de bloote rugge strengelijk gegeesselt en daarop gebrandmerkt te werden, voorts voor den tijd van vijf agtereenvolgende jaaren in de ketting geklonken sijnde, sijn lijfheer te huijs gesonden te werden, mits betaalende de kosten en misen van justitie; ontseggende den Raad den anders gedaanen eijsch van den heer Officier.

Aldus gedaan ende gesententieert in ’t Casteel de Goede Hoop, den 8^e^ Junij 1758, mitsgaders gepronuntieert ende g’executeert den 10^e^ daaraanvolgende.

Fiat Executie, \[get.\] R. Tulbagh.

\[get.\] S. Swellengrebel, R.S. Allemann, Cl. Brand, D. d’Aillij, Jn. Fr. Tiemmendorf, Pieter Coningh, P. Hacker, Dl. Heijning, Jn. Haszingh, Hk. vn. dr. Heijde, J.M. Cruijwagen.

Mij praesent, \[get.\] C.L. Neethling, secretaris.