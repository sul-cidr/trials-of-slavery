---
doc_no: CJ 330
citation: Criminele Process Stukken, 1726, ff. 939-44.
---

# SCIPIO VAN DE CUST

**CJ 330** Criminele Process Stukken, 1726, ff. 939-44.

Relaas gegeven ter requisitie van den heer Independent Fiscaal Adriaan van Kervel, door den slaaf Scipio van de Cust, toebehoorende juffrrouw Helena Gulix, weduwe wijlen den alhier geweest zijnde opperchirurgijn Willem ten Damme, in sig behelsende als volgt:

Dat hij relateur beschijden weesende op zijn meesteresses plaats genaamt de Brakke Fontain, wanneer hij relateur op seekeren Zaturdag avond, beneevens den knegt, Adam van Dijk genaamt, en de slaven Schipper en Floris, aldaar ten huijse te slapen begeeven hadden, omtrent, naar zijn gissing, de clokke thien uuren, aan de agter deur van ’t huijs sagtjes aangeklopt is geworden. Dat hij relateur, nog half in sluijmering zijnde, gehoord heeft dat er nog harder op die deur geslagen wierd, waarop hij relateur gevraagd heeft wie ’r aan de deur klopte, dat hem van buijten daarop door eenen Aaron van Bengalen, zijner lijfvrouw toebehoorende en op de post aan de Coeberg beschijden weesende, gesegt is geworden: Doet de deur maar open, sonder dat hij relateur alsdoen de deur opengemaakt heeft, maar wel gehoord te hebben dat door een buijten staande persoon gezegt is geworden: Jouw donders kind, waarom sla’ je de deur niet oopen? Dat daarop de deur open geslagen is geworden, sonder te kunnen seggen of het met een bijl of capmes geschied is, maar des morgens wel gesien te hebben datter in en op de deur met scherp gekapt was, door welkers gerugt den voornoemde knegt Adam van Dijk uijt desselfs slaapcamer in de combuijs bij hem relateur en den slaaf Schipper gekomen zijnde, teegens haarlieden heeft gezegt: Wie donder klopt ’er soo op de deur?; dewelke, sonder eenig geweer bij sig te hebben, van meening zijnde buijten de deur te gaan omme te sien wie ’r was, door hem relateur is terug gehouden, seggende: ’t Is geen goet volk, jij moet niet buijten gaan. Dat die knegt daarop weder in zijn slaapcamer gaande, teegen hem relateur heeft gezegt dat hij ligt soude opsteeken, ’tgeen door hem relateur, soowel caars in de camer als lamp in de combuijs, gedaan zijnde, de knegt Adam van Dijk twee snaphaanen en een paar pistoolen, met hagel geladen heeft, geevende van de eerstgenoemde eene aan de aldaar zijnde mede slaaf, Schipper genaamt, met ordre omme wel gade te slaan dat niemand in huijs quam, ofte daarop los te branden.

Dat seekere slaaf Floris, toebehoorende insgelijx juffrouw Ten Damme, dewelke in een afdak sliep, op ’t voortzeijde gerugt ontwaakt zijnde, (volgens desselfs eijge verhaal) verbaast zijnde, getragt heeft weg te loopen, ende ten dien einde in ’t voorszeijde afdak een vengster hadde open gemaakt, en wanneer hij ontwaarde dat ’er twee persoonen waaren die met snaphaanen gewapent, met de trompen derselve in de vengster aanlaagen, terug is gesprongen en daarvan kennisse aan de knegt, meergemelt, hadde gegeeven.

Betuijgende den relateur dat wanneer den knegt hetselve door Floris bekent gemaakt was, hij gesien heeft dat dien knegt met een pistool een vengster van dat afdak heeft open geschooten, naar dat alvoorens die buijtenstaande persoonen gewaarschouwt hadde sig gevangen te geeven. Dat daarop den gezegde knegt naar de gekapte deur gegaan weesende, en dat van buijten een schoot omtrent de vengster gedaan zijnde, die knegt ook een schoot met den pistool op de gebrookene deur heeft gedaan. Dat daarop de knegt, meergenoemt, teegens de slaven daar ten huise gezegt heeft: Jongens, ik moet vlugten, laat zij neemen wat zij willen, en waarop die knegt, enkel een blauw hembd aanhebbende, uijt de gebrookene deur door etlijke slaven, die voor die deur stonden en fugativen waren, de vlugt heeft genoomen, werdende immediaat vervolgt door alle die slaven onder het geroep van: Pege, pege[^1], ofte wel anders: Vat hem, vat hem.

Dat alle de jongens kort naar dato daar weder ten huijse zijn gekomen, exepto Aaron van Bengalen, voornoemt, dewelke omtrent een half uur naar dato, seer bemodderd zijnde, ook weder is gereverteerd, en die sig daar ten huijse bij ’t vuur heeft gedroogt.

Dat hij en zijne meesteresses slaven in de combuijs staande, de fugativen, waaronder hij met name kent: Aaron van Bengalen, voornoemt, Benjamin van Jan Mostert, alsmede Hercules van ditto, en Jacob van Thobias Mostert, in de camer van de knegt zijn gegaan, door eene derselve slaven de kist van de knegt is opengebrooken of gekapt, sonder te weeten door wien, dog dat een groote jongen, dien hij mede niet weet te noemen, met de snaphaan haar gedrijgd heeft, ingevalle zij eenig tegenstand deeden, haar te sullen massacreeren. Dat zij voorts uijt die camer met den anderen gestoolen hebben: een half mudde meel, een scheepel rijst, ses brooden, twee snaphaanen, twee pistoolen, vier tinne tafelborden, en dat vervolgens van de knegt Adam van Dijk de meeste, ofte wel alle de, goederen zijn ontstoolen, dewelke in een bondel gewonden zijnde door de fugativen ten deure uijtgedragen zijn, sonder dat hij comparant[^2] weet te zeggen waar \[*onleesbaar*\] de selve hebben bestaan, maar wel te weeten dat de knegt goude en zilveren hembd en hembrok knoopjes heeft gehad.

Dat den slaaf Schipper op de wederkomst van de fugativen, wanneer de knegt vervolgt hadden, wel op haar heeft willen schieten, dog dat hij relateur hem sulxs heeft afgeraden, nademaal bedugt was dat dezelve haarlieden selfs mogten om den hals brengen, betuijgende daarneevens nog dat wanneer Aaron van Bengalen op de plaats gekomen is, tot twee maalen toe gezegt heeft: Het is mij leet dat ik de knegt niet gekreegen heb. Dat Jacob van Tobias Mostert hem relateur, soo wel als zijn mede slaven, heeft aangesprooken om ook weg te loopen, dog dat door haar sulxs is gewijgert en afgeslagen geworden.

Alle ’tgeene voorszeijde staat verclaard en relateert den comparant te zijn de suijvere waarheid, geevende voor reedenen van wetenschap als in den text, met presentatie alle ’t voorenstaande, desnoods, nader te willen affirmeeren.

Aldus gedaan en gerelateert aan Cabo de Goede Hoop, den 27^e^ Maij 1726, ten overstaan van de assistenten Martinus Heems en Johannes Henricus Blanckenberg, als getuijgen van geloove hiertoe verzogt.

Dit X merk is door den relateur, Scipio van de Cust, gestelt.

Als getuijgen, \[get.\] Ms. Heems, Js. Hs. Blanckenberg.

In kennisse van mij, \[get.\] Dl. Thibault, secretaris.

[^1]: Portuguese, the imperative form of *pegar*, ‘to seize, nab \[a thief\]’. All but one of the nineteen slaves who testified in this case came from South or Southeast Asia, and although four of them testified in Malay, it is likely that they communicated with one another in Portuguese (Franken 1953: 51-2). On the use of Portuguese and Malay as contact languages at the Cape, see the discussion in 1763 Christina Strang and 1775 Moses van de Caab.

[^2]: *Sic*. Scipio van de Cust is the *relatant* or *relateur* here, not a *comparant*.