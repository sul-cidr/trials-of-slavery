---
doc_no: 1/STB 3/12
citation: Criminele Verklaringen, 1786-1793, unpaginated.
---

# LINDOR VAN MALLEBAAR

**1/STB 3/12** Criminele Verklaringen, 1786-1793, unpaginated.

Compareerde voor de ondergeteekende gecommitteerde heemraaden, de edele Dirk Wouter Hofman en Jacob Eksteen, Jephta van Batavia, lijfeijgen van den oud oppermeester van ’s edele Compagnies hospitaal aan Cabo, de edele Pieter Domus, dewelken, ter requisitie van den landdrost alhier, de heer Hendrik Lodewijk Bletterman, verklaarde hoe waar is:

Dat den comparant, gisteren veerthien dagen voorleeden, door zijn lijfheer, eeven voordat denzelven zig des namiddags te bed begeven had, gelast zijnde om door des comparant meede slaven Lindor van Mallebaar en Galant van Bougies zeeker strookje gronds in den thuijn om te doen werken, den comparant, vermits na een half uur wagtens voormelde Lindor niet in den thuijn gekomen was, zig naar de keuken begeven en door het vengster gezien had off voormelde Lindor zig aldaar bevonden.

Dat den comparant voormelde Lindor gewaar geworden zijnde, hebbende de innocente dogter van des comparants lijfheer, Mietje genaamt, agterwaards op zijn schoot zitten, den comparant denzelven had toegeroepen: Wat doet jij met nonje op de schoot? Als wanneer voormelde Lindor terstond opgestaan was, en den comparant, van voor het vengster de keukendeur ingegaan zijnde, voormelde Lindor aangetroffen had bezig te zijn zijn broek digt te maken.

Dat den comparant ogenblikkelijk hierop naar het slaapvertrek van zijn comparants lijfheer zig hebbende begeven, denzelven in de gaandereij had aangetroffen, aan denwelken den comparant, uit schroom, zoowel als om zijn comparants lijfheer geen hartenleed aan te doen, slegts gezegt heevt voormelde Lindor wel aangetroffen te hebben met de voormelde dogter van des comparants lijfheer, en dat denzelven, op het toeroepen van den comparant: Wat doet jij met nonje?, was opgestaan, dog niet dat den comparant, de keukendeur ingegaan zijnde, gezien had voormelde Lindor zijn broek toe te maken; gelijk den comparant wanneer den requirant na het voorzeijde geval zig bij hem geïnformeert had, insgelijks om de bovengenoemde reeden het laatste ook niet aan den requirant hadt bekend gemaakt.

Niets meer verklarende, geevt den comparant voor reedenen van wetenschap als in den text, betuijgende hetzelve d’ suijvere waarheijd te zijn.

Dat aldus passeerde ter secretarije aan Stellenbosch, den 20^e^ Julij 1793.

Dit kruijsmerk X is door de comparant eigenhandig gesteld.

Als gecommitteerdens, \[get.\] D.W. Hoffman, J. Eksteen.

Mij present, \[get.\] J.P. Faure, secretaris.