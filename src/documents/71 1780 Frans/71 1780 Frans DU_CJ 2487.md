---
title: FRANS
citation: CJ 2487 Inkoomende Brieven, 1776-1780, Deel 3, ff. 150-52.
---

Weledelgestrenge heer!

Gisteren, op ’t rapport van den oud heemraad Marten Melk, dat ’s avonds te voren, op zijn woonplaats, een slave jongen, na gissing 16 jaren oud zijnde, door een andere jongen, van gelijken ouderdom, onder het stoeien op eene casueele wijse gevaarlijk was gewond, heb ik mij, nevens gecommitteerde heemraden en den colonie’s chirurgijn, dadelijk derwaards begeven en omtrent ’t geval naauwkeurig onderzoek gedaan. Zijnde, zo wel uit ’t relaas van den gewonde, als het getuigenis der andere slaven, gebleken dat de drie slave jongens van gezeijde Melk, met namen Rooij, Cupido en Frans, alle opgeschotene gasten van bijna gelijke jaren, de twee eerste als paardewagters, en den laasten van het opassen der wijngaard, eergisteren, met den avond, bij de paardekraal tezamen gekomen en aldaar aan ’t stoeien geraakt zijnde, dezelve vervolgens malkanderen hadden gejaagt, en dus na huis waren gekeert. Dat wanneer zij daarmeede tot aan de hoek van ’t slavenhuis genadert, en voormelde Rooij den slaaf Frans bijgekomen was, denzelven Rooij met zijn, in handen hebbende, ledige knapzak hem Frans, al spelende, een slag over de rug had toegebragt, op ’t welke Frans, smerte gevoelende, zig op de grond bij ’t slavenhuis had nedergezet. Dat dewijl hij Rooij hem Frans daarop gevraagt had: Wat scheelt u? en door Frans daarop geantwoord was: Ik heb zeer gekregen, gemelde Rooij daar op dadelijk met schrik was aangedaan geworden en zig in deeze, of diergelijke, woorden had geuit: O Godt, ik heb niet geweeten dat ’t mes in de knapzak was, ik heb het vergeeten; zo als den gewonde zelfds relateerde, met bijvoeging dat gemelde Rooij daarop, de doek, die hij Frans om zijn lijf had, genomen hebbende, hem Frans, zo goed hij konde, met dezelve verbonden had; betuijgende tevens met gemelde Rooij nooit eenige twist of verschil te hebben gehad.

De knapzak waar meede de slag is geschied, oud en in stukken zijnde, was ’t mes, ’t welk zig los en bloot daarin bevond, met de punt, ten lengte van drie à vier duimen, schuins opwaards, daaruit komen te steeken, en had eene wonde veroorzaakt, die, volgens ’t declaratoir van den chirurgijn, onder ’t linker schouderblad, tusschen de twee eerste ribben tot in de holligheid penetreerde; dog bevond zig den gewonde niet buiten hoop van genezing. Ondertusschen heeft zig den dader uit vreesch geabsenteerd.

Van welk voorval d’ eer hebbende u weledelegestrenge bij dezen rapport te doen, ben ik met schuldige eerbied,

Weledelgestrenge Heer!

U weledelgestrenges ootmoedigen en gehoorzamen dienaar, \[get.\] O.G. de Wet.

Stellenbosch, den 1^e^ Februarij 1780.

**CJ 2487** Inkoomende Brieven, 1776-1780, Deel 3, ff. 153-54.

Weledelgestrenge Heer!

Den slave jongen van den oud heemraad Marten Melk, in name Frans, denwelken, gelijk d’ eer heb gehad uw weledelgestrenge bij vorige ter kennisse te brengen, door den meede slaaf van denzelven Melk, in name Rooij, op eene onvoorziene en toevallige wijse, zodanig is gewond geworden, dat men voor desselfs leven vreesde, thans egter, volgens ’t inleggend declaratoir van den chirurgijn, weder hersteld zijnde, terwijl tevens uit ’t meede ingesloten relaas van den gewonden, de onschuld van hem Rooij ten vollen komt te blijken, neem ik de vrijheid bij dezen te verzoeken dat gemelde Rooij, die sedert uit zig zelven t’ huis gekomen en alhier in verzekering gebracht is, tot voorkominge van verdere nodelose kosten voor desselfs lijfheer, weder ontslagen en aan gemelde zijn lijfheer overgelevert worden mag.

Gelijk meede eerbiedig verzoeke dat door de heer Neethling, ter mijner requisitie e.o.[^1] en bij mijn absentie, voor heeren gecommitteerdens, in de zaak van den burger David Kusler genomen mogen werden de nodige relasen van de Hottentottinne Rosa en den Hottentot Platje, die nevens derzelver broeder Afrika, daartoe van de Sneeuberg herwaards gekomen zijn en instandig verzogt hebben vandag ten eersten weder na hun verblijf te mogen terug keeren, gelijk door gemelde Afrika, die tot het geven van een behoorlijk relaas nog te jong en zeer eenvoudig was, ook met mijne bewilliging reeds is geschied.

Overigens heb ik d’ eer met onderdanig respect te zijn,

Weledelgestrenge Heer!

U weledelgestrenges ootmoedigen en gehoorzamen dienaar, \[get.\] O.G. de Wet.

Stellenbosch, d’ 12^e^ Februarij 1780.

[^1]: Ex officio.