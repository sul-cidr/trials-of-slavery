---
title: OCTOBER VAN MADAGASCAR ET AL.
citation: CJ 795 Sententiën, 1782-1789, ff. 329-52.
---

Nademaal October van Madagascar, lijfeijgen van den burger Simon van Blerck, Felix van Timor, slaaf van den burger Jan Lavocade, Pieter van Manade \[*sic*\], slaaf van den oud burgerraad, de heer Jan Karnspek, Anthonij van Bengalen, lijfeijgen van den burger brandmeester, sieur Arend van Wielig, ieder oud na gissing dertig jaaren, Jan van Bengalen, slaaf van voornoemde burger brandmeester, sieur Arend van Wielig, Maij van Mosambicque, slaav van den burger Jan Krige, ieder oud na gissing 25 jaaren, Carolus van Madagascar, slaav van den burger Jacobus Louw, oud na gissing 30 jaren, Damon van Bougies, slaav van den burger Jacobus Bierman, oud na gissing 40 jaaren, en October van Nias[^1], lijfeijgen van den burger, Jan Bierman, oud na gissing 25 jaar, thans ’s heeren gevangens, vrijwillig beleeden hebben, en den edelachtbaare Raad van Justitie evident gebleeken is:

Dat de gevangens October van Madagascar en Felix van Timor, beneevens Mentor, slaav van den burger Jan Franke, Rampij, slavin van den burger Pieter Weijdeman, Fortuijn en November, lijfeijgenen van den burger Jan Bierman, van hunne lijfheeren opgedrost zijnde, zig begeeven hebben na de Hanglip en aldaar gevonden, den meede opgedrosten slaav, Cupido van Ternaten van de weduwe wijlen den burger Thomas Dreijer, dewelke in de gevangenis ziek geworden zijnde, voorts overleeden en uijt hoofde den, door hem zoo meenigvuldig gepleegde diefstallen, na het buijten geregt gesleept en aldaar onder den galg begraaven is.

Dat den gevangen Carolus met voornoemde Cupido en den, nog absent zijnde, slaav Job van de weduwe Eckhard, gegaan zijnde naar de plaats van den burger Jan Otto en aldaar uijt de stal gestoolen hebbende twee paarden, des anderendaags morgens agtervolgt waaren door voorseijde Otto en den burger Jan Wilkens.

Dat voornoemde Otto alstoen gemelde Job met een schoot gekapte koegels hebbende getroffen, zijlieden egter de beijde paarden na hun verblijfplaats hadden getransporteerd, zonder dat een hunner gevangen genoomen, nog dat voorseijde Job aan zijne bekoomene wonden was koomen te sterven.

Dat vervolgens de gevangen Pieter met voorseijde November gegaan zijnde naar de plaats van den oud heemraad, sieur Willem Morkel, aldaar het moolenhuijs gebrooken hebbende, daaruijt gestoolen had: twee zaagen, een handbijl, twee snijmessen, een houtbijl, een omslag boor, een passer, een duijmstok, twee tuijnschaaren, een koopere kookketel, twee schootsvellen en twee schaaven; welke voorseijde goederen echter alle weijnig tijds daarna door een commando burgeren wederom gevonden en aan meergemelde Morkel zijn ter hand gesteld geworden.

Dat na deeze gepleegte diefte voornoemde Mentor, Fortuijn en November terug na hunne respectieve lijfheeren gekeert zijnde, zeer strengelijk voor ’t gevangenhuijs afgestraft, en Mentor en Fortuijn in de eijsers geklonken waaren; welke afstraffing den Raad heeft g’oordeelt eevenreedig te zijn met hetgeene zijlieden misdreeven hebben, weshalven hun edelagtbaarens daarbij blijven berusten en hun dus een jaar in de ketting hebben gelaaten.

Dat vervolgens den gevangen Cupido, October van Madagascar, Felix, Pieter en October van Nias, neevens de nog absente Jacob en Alias, zig hebbende begeeven na de plaats van den burger Cornelis van Nieuwkerken, aldaar ses ossen gestoolen hadden, dog dezelve na hun verblijfplaats aan de Hanglip willende transporteeren, op weg een van dezelve in zee gestort en een ander hun ontloopen was, hebbende zijlieden echter de overige 4 tezamen met den gevangen Damon gedeeltelijk opgegeeten.

Dat de voorseijde gevangen Cupido, October van Madagascar, Felix en Pieter, neevens eevengemelde, nog absent zijnde, Jacob en Alias daarop zijnde gegaan na de Knoflooks Craal en aldaar hebbende zien uijtspannen, den wagen van den burger Arnoldus Flock, des nagts, wanneer die man in slaap was geraakt, ’t agterste wagenkistje opengebrooken, en daaruijt gestoolen hadden: drie stuks papiere geld munt, ses stuks zilver gelds, drie brooden en wat kruijd en loot, en voorts van den wagen nog: een steenbok en een zak met pekelharing: waarna de gevangens verdeelt en van den anderen zijn geraakt, zoodat Cupido en October van Madagascar alleen zijn gebleeven.

Dat voornoemde Cupido en October van Madagascar eenige teijd daarna na de plaats van den oud heemraad, sieur Johannes Albertus Meijburg, zijnde gegaan, aldaar met veel omzichtigheijd de kram, daar ’t overwerp van ’t hangslot op sluijt, met slot en al uijtgebrooken, en in twee zakken een scheepel meel gestoolen hebbende, dezelve kram wederom zoodanig ingeslagen hadden, dat aldaar ter plaatze geen mensch van die diefte of braake iets geweeten of vernoomen heeft alstoen, wanneer de gevangens g’apprehendeert, de beijde zakken met de naam van voorseijde Meijburg gemerkt, bij hun gevonden waaren.

Dat gemelde Cupido en October van Madagascar eenige teijd daarna, zig na herwaards willende begeeven, in de voorduijnen hadden ontmoet de gevangens Anthonij en Jan, wanneer zijlieden zich gezamentlijk hadden begeeven na de plaats van den burger Jan Krige, aldaar den gevangen Maij afgehaald, en tezaamen eenige thuijnvrugten gestoolen hebbende, vervolgens weederom na de Hanglip waren gekeert.

Dat zij gevangens Cupido, October van Madagascar, Anthonij, Jan en Maij eenige dagen met den anderen rondgesworven hebbende, om voedzel te zoeken, zich eijndelijk hadde begeeven naar de plaats van voorseijde Cornelis van Nieuwkerken, alwaar zijlieden een wagen voor ’t woonhuijs hebbende zien staan, en twee Hottentotten daaronder slaapende vinden leggen, de gevangen Cupido en Jan, desniettegenstaande, de stoutheijd hebben gehad om het agterste kistje van de wagen te ligten en hetzelve te brengen bij de gevangens October van Madagascar, Anthonij en Maij, dewelke inmiddens in den slaaventhuijn vrugten en groentens waaren gaan zoeken.

Dat alstoen, door de gevangens Cupido, October van Madagascar en Jan, ’t kistje opengebrooken zijnde, daarin bevonden was: een zilvere vrouwe beugel tas, een paar dito schoegespen, een paar goude oorkrabben, een swarte zeijde gon en tabillée,[^2] een geel chitz jakje en rok, een wit dito dito dito, een dito chitze rok, een dito dito met een rand, drie vrouwe hemden, drie mans dito, ses witte doeken, een hoed, een swarte broek, een dito hemdrok, twee gebreijde mutzen, twee scheermessen en een weijnig schoon linnengoed; terwijl zijlieden gevangens alle zeggen geen papiergeld daarin gevonden te hebben, ’t welk, indien ’t er bij mogt geweest zijn, zij gevangens praesumeeren in een pacquet, ’t welk zij voor brieven hadden aangezien, verscheurd en, nevens een groot gedeelte van de vrouwe kleederen, in de bosschen en klippen weggestooken te hebben, zonder dat dezelve door den gevangen Jan hebben kunnen aangeweesen of weederom gevonden worden, hebbende de gevangens Cupido en October een gering, en de gevangen Jan een groot gedeelte van de voorseijde goederen na zich genoomen, waarenteegens de gevangens Anthonij en Maij niets van dezelve bekoomen hadden.

Dat zij gevangens zich daarop na de Palmiten Rivier begeeven hebbende, de gevangen Anthonij van de overige verdwaald en vervolgens na de plaats van voorseijde Krige gegaan zijnde, aldaar door de slaav Jephta van voorseijde Krige ontdekt en met behulp van twee, ten gemelde plaatze, zich bevindende Bastaard Hottentotten gevangen genoomen is.

Dat de gevangens Cupido, October van Madagascar, Jan en Maij voorseijde meede gevangen Anthonij hebbende vermist, na de plaats van voorseijde Krige zich vervoegd hadden om, gelijk eenige der gevangens voorgeeven, na hunne makker Anthonij te zoeken, dog, gelijk de meeste zeggen om de overige slaaven van eevengemelde Krige af te haalen, den gevangen Maij door de agterdeur van ’t woonhuijs zig in de combuijs begeeven en aldaar, den gewoonlijk daar slaapenden, slaav Adam toegeroepen hebbende, alwaar alstoen een Hottentot, met naame Jan, geplaatst was, en geen antwoord bekoomende, zig met de, voor de combuijs deur staande, gevangens Cupido, October van Madagascar en Jan na ’t slaavenhuijs had begeeven.

Dat middelerwijl de voornoemde Hottentot Jan buijten om na de voordeur van ’t woonhuijs gegaan en, op zijn aankloppen, de huijsdeur g’opend zijnde, door hem Hottentot aan de huijsvrouw van voorseijde Krige was bekend gemaakt dat de drossende slaaven aldaar waaren, wanneer de vrouw van gemelde Krige hem Hottentot had gelast na haaren, daar nabij woonende, schoonzoon, den burger Daniel Joubert te gaan en zulx denzelven ter kennisse te brengen.

Dat die Hottentot, in de suppositie dat de voorseijde gevangens alstoen in ’t slavenhuijs waren, agter hetzelve, om zig na gemelde Joubert willende begeeven, de gevangens Cupido en Jan had ontdekt.

Dat dezelve Hottentot, op het gezigt der eevengemelde gevangens, op zijn buijk op de aarde zijnde gaan leggen, in de hoop van door hun niet te zullen worden bemerkt, dezelve beijde gevangens egter bij hem waren gekoomen, als wanneer hij opgestaan zijnde, den gevangen Cupido hem Hottentot had bedreijgd met een assegaaij overhoop te zullen steeken, dog, op het aanraden van de, intusschen bijgekoomene, gevangens October en Maij, dewelke aan den weg geposteerd waaren om te zien of er ook iemand aankwam, en op het voorgeeven van hem Hottentot, dat hij zelve een drosser zijnde en, druijven hebbende willen steelen, verjaagd en zijn batje zelfs in de vlugt agtergelaten had, zulks niet gedaan, maar hem Hottentot als een meedemakker aangenomen had.

Dat de gevangens Cupido, October van Madagascar, Jan en Maij hem Hottentot meede neemende van de plaats van gemelde Krige na die van den burger ...[^3] Naude zig hadden begeeven om aldaar een schaap te steelen, ’tgeen hun, vermits de dageraat doorbrak, was mislukt.

Dat de gevangens de geheele nagt doorgeloopen hebbende, en gevolgelijk zeer vermoeijd geweest zijnde, gezamentlijk na de kant van de duijnen, op zeekere hoogte, in een bosch zig begeeven en aldaar te slaapen hadden gelegt, terwijl de Hottentot, onder voorwendsel dat wanneer hij bij hun bleef leggen en er Europeesen koomen mogten, dezelve hun alle alsdan als drossers zouden gevangen neemen, dog wanneer zijlieden hem Hottentot een eind weegs van hun in een daarnabij geleegen bosch alleen lieten gaan leggen, hij Hottentot alsdan, ingeval er Europeesen mogten koomen, zoude kunnen voorgeeven dat hij door zijn baas met hun gevangens, dewelke hij dan zeggen zoude zig aldaar te hebben needergelegt, gezonden was om ossen te gaan zoeken, en dezelve Europeesen hun dan niet gevangen zoude neemen; zig alleen in een, nader aan den weg geleegen, bosch had begeeven.

Dat dezelve Hottentot bespeurende dat de gemelde gevangens Cupido, October van Madagascar, Jan en Maij in slaap waren geraakt, al langs de aarde kruijpende, een eind weegs verre van deselve gevordert zijnde, vervolgens zig gespoed had en binnen korten tijd dusdanig gekomen was tot deese zeijde van de zoogenaamde Saxenburgse Klooff, en zoo voorts tot omtrend de plaats van voorseijde Krige, wanneer hij van verre, op den weg naar Stellenbosch, den meergemelde burger Daniel Joubert met eenige burgeren ontwaar geworden zijnde, zoo lange had geroepen totdat dezelve zig omkeerende en hem Hottentot Jan gewaar wordende, naa \[*sic*\] de plaats van gemelde Krige terug gekeerd, aldaar vertoefd hadden totdat hij Hottentot bij hun was gekoomen, als wanneer gemelde Joubert, met de voornoemde burgeren en twee Bastaard Hottentotten, van dezelve Hottentot Jan g’informeerd geworden zijnde waar ter plaatze de gemelde 4 gevangens Cupido, October van Madagascar, Jan en Maij zig bevonden; terstond met den Hottentot Jan zig derwaards begeeven en bij hun komst voorseijde gevangens Cupido, October van Madagascar, Jan en Maij slaapende gevonden hebbende, dezelve na een min off meer door voorseijde Jan betoonde teegenkanting, egter alle gevangen genoomen hebben, gelijk dezelve voorts, beneevens de overige gevangens, in handen van justitie overgeleevert zijn geworden.

Dan nademaal diergelijke aufugie, gepaard met braake en diefstal, in een land alwaar regt en geregtigheijd gehandhaafd word, geenzints ongestrafd kan gelaaten worden, maar ten spiegel en afschrik van zoortgelijke fielten gepunieert worden moet.

Zoo is ’t, dat den edelagtbaare Raad van Justitie, voormeld, ten dage dienende, met nadruk geleesen en overwoogen hebbende den schriftelijke crimineelen eijsch ende conclusie door den koopman en landdrost van Stellenbosch en Drakensteijn, de heer Hendrik Lodewijk Bletterman, *nomine officii*, op ende jeegens de gevangens gedaan ende genoomen, mitsgaders gelet op des gevangens vrijwillige confessiën, voorts op al hetgeen ter materie was dienende en hun edelagtbaarens konde doen moveeren, regt doende, uijt naame ende van weegens de hoogmoogende Heeren Staaten Generaal der Vereenigde Neederlanden, de gevangens hebben gecondemneerd, gelijk hun edelagtbaarens dezelve condemneeren mits deezen: omme gebragt te worden ter plaatze alwaar men alhier gewoon is crimineele sententiën te executeeren, aldaar de gevangens October van Madagascar, Felix, Pieter, Anthonij, Jan, Maij en Carolus de scherpregter overgeleeverd, vervolgens aan een paal gebonden, de gevangen October van Madagascar met roeden op de bloote rugge strengelijk gegeesseld, daarop gebrandmerkt, voorts voor den tijd van 3 jaaren in de ketting geklonken zijnde, zoodanig terstond aan zijnen lijfheer te worden thuijs gesonden; de gevangens Felix, Pieter, Jan en Carolus insgelijks met roeden op de blooterugge strengelijk gegeesseld, wijders voor den tijd van twee jaaren in de ketting geklonken zijnde, zoodanig hunne lijfheeren terstond te huijs gezonden te worden; de gevangens Anthonij en Maij almeede met roeden op de blooterugge strengelijk gegeesseld, vervolgens voor den tijd van een jaar in de ketting geklonken zijnde, dusdanig terstond aan hunne lijfheeren te worden thuijs gezonden; de gevangens Damon en October van Nias omme deese voornoemde executie te aanschouwen, daarna door de caffers gelaarst en voor den tijd van een jaar in de ketting geklonken zijnde, aan hunne lijfheeren terstond te worden thuijs gezonden, met condemnatie in de kosten en misen van justitie, en ontsegging van den verderen of anders gedaanen eijsch en genoomen conclusie van den Officier.

Aldus gedaan en gesententieerd aan Cabo de Goede Hoop, den 24^e^ Augustus 1786, mitsgaders gepronuntieerd in ’t Casteel de Goede Hoop den 2^e^ der daaraanvolgende maand September en g’executeerd ten zelven dage.

Fiat Executie, \[get.\] C.J. van de Graaff.

\[get.\] P. Hacker, Gs. Hk. Cruijwagen, Johs. Smuts, S. v. Echten, As. van Sittert, J.M. Horak, W.F. v. Reede van Oudtshoorn, C.L. Neethling, G.H. Meijer, O.G. de Wet.

Mij present, \[get.\] C. van Aersen, secretaris.

[^1]: An island off the northwestern coast of Sumatra.

[^2]: The word *gon* is the French *gone*, ‘skirt’, while *tabillée* (written in some of the other testimonies as *tabelje*) is an attempt to approximate the pronunciation of the French word *tablier*, ‘apron’. In the eighteenth century the decorative apron, which was fastened to the dress, was an important fashion accessory, often made of expensive material (Strutt 1975: 72). This here is a skirt which is *en tablier*, meaning it was trimmed to look as if it has an apron, without it actually being a separate garment, see Strutt 1975: 202. We are grateful to Vanessa Everson and Karel Schoeman for their help in solving this.

[^3]: Left blank in original.