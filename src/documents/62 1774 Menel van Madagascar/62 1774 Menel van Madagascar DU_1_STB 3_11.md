---
title: MENEL VAN MADAGASCAR
citation: 1/STB 3/11 Criminele Verklaringen, 1759-1782, unpaginated.
---

Relaas gegeven, ter requisitie van den heer landdrost, Marthinus Adrianus Bergh, door den slaaf Julij van Bengalen, van competenten ouderdom, lijfeigen van den burger Christoffel Lombard, zijnde van den volgenden inhoud, namentlijk:

Dat nu eenige dagen geleden, wanneer den relatant, nevens de mede slaven Cupido van Bengalen en Menel van Madagascar, zig des avonds in ’t slavenhuijs ter zijner lijfheers plaats, geleegen aan ’t Ribeeks \[*sic*\] Casteel bevonden, en hij relatant zig ter ruste gelegd had, voormelde Cupido en Menel, gelijk zij dat gewoon waren, zig bij den vuurhaard aldaar hebben gaan nederleggen, zonder dat hij relatant, als vermoeijt van ’t werken geweest en schielijk ingeslapen zijnde, dien avond van hun iets gesien nog gehoord had.

Dat den relatant des morgens opgestaan en voorseijde Cupido nog te bed leggende bevonden hebbende, hem had gevraagd wat hem schortede \[*sic*\] dat hij niet opstond, en of hij ziek was? Van denselven ten antwoord bekomen had dat meergemelde slaaf Menel des vorigen avonds met hem rusie gekregen hebbende over hunne slaapplaatsen bij ’t vuur, hij Menel hem Cupido met een graaf op ’t hoofd geslagen had, welken Cupido dan ook seven dagen daarna was komen te sterven.

Anders niet relateerende, geeft den relatant voor reedenen van wetenschap als in den text, bereijd zijnde het vorenstaande, des vereijscht werdende, nader te zullen gestand doen.

Aldus gerelateerd ter secretarije aan Stellenbosch, den 2^e^ Julij 1774, in ’t bijweesen van de koster Johannes Jacobus Reijniersz en den burger Johannes Engel, als getuijgen hiertoe versogt.

Dit merk X is door den slaaf Julij eijgenhandig gesteld.

Als getuijgen, \[get.\] J.J. Reijniers, J. Engel.

In kennisse van mij, \[get.\] A. Faure, secretaris.
