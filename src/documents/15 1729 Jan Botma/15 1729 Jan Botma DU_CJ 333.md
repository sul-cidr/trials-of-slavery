---
title: JAN BOTMA
citation: CJ 333 Criminele Process Stukken, 1729, ff. 268-70.
---

Interrogatoriën, omme daarop, ter requisitie van den landdrost Pieter Lourensz, gehoord en ondervraagt te werden, den burger Jan Botma.

Compareerde voor ons, ondergetekende gecommitteerdens uijt den edelagtbare Raad van Justitie deses gouvernements, den burger Jan Botma, dewelke op de onderstaande vraagen sodanig heeft geantwoord als ter zijde van een ijder staat geschreven.

Articul 1: Hoe zijn gevangens naam, geboorteplaats en ouderdom is.

Antwoord: Jan Botma, geboortig van Cabo de Goede Hoop, oud 27 jaaren.

Articul 2: Waar voor alhier bescheijden, en waar woonagtig is?

Antwoord: Landbouwer te sijn, en te woonen aan Stellenbosch.

Articul 3: Off hij gevangen niet seekeren slaaf, genaamt Joseph, op den 8^e^ der jongst gepasseerde maand Junij, heeft doen uijttrekken, vastbinden en vervolgens laaten geesselen?

Antwoord: Ja.

Articul 4: Om welke reedenen hij gevangen sulx heeft laaten doen?

Antwoord: Omdat die slaaf de kleederen van een slavin van hem gevangen van ’t lijf hadde afgescheurt en groot geweld gemaakt, mitsgaders ook die slavin getrapt en geslaagen.

Articul 5: Waar, en door wien, hij gevangen gemelte slaaff Joseph heeft laaten geesselen, alsook waarmeede?

Antwoord: Ik heb hem op een leer laaten vastbinden en dus met gespleete rottangs geesselen.

Articul 6: Off sulx niet op zijn gevangens hoffsteede, waar woonagtigh is, en door zijn gevangens slaven Aaron en Domingo, heeft laaten doen?

Antwoord: Ja.

Articul 7: En off sulx ook niet verrigt is op zijn gevangens ordre met gespleete rottangs?

Antwoord: Ja.

Articul 8: Off hem gevangen ook bewust is dat gezegde slaaff Joseph waater heeft gedronken?

Antwoord: Ja, die slaaf heeft water gedronken nadat gegeeselt was geworden, en wel sodanig dat des gevangens slaaven Aaron en Domingo hem van de watercuijl hebben moeten wegdragen.

Articul 9: Waarvan, en wanneer even gemelte slaaff Joseph is koomen te sterven?

Antwoord: Ik weet niet waaraan die slaaf is gestorven, dog hij is daags nadat gegeesselt was geworden, des morgens dood gevonden.

Articul 10: Off hij gevangen niet moet bekennen dat over zijne begaane handelinge ten hoogsten straffbaar is?

Antwoord: Ik weet niet daaraan misdaan te hebben, en hadde ik geweeten daaraan quaalijk te doen, ik soude ’t niet hebben gedaan. Was ik ook niet siekelijk geweest, ik soude die slaaf de eijgensten avond aan Stellenbosch gebragt hebben.

Aldus gevraagt ende beantwoord in ’t Casteel de Goede Hoop, den 28 Julij 1729.

\[get.\] Jan Botma.

Als gecommitteerdens, \[get.\] Cl. Brand, Hendk. Oostwalt Eksteen.

Mij present, \[get.\] Js. de Grandpreez, secretaris.

Recollement

Compareerde voor ons, ondergetekende gecommitteerdens uijt den edelagtbare Raad van Justitie deses gouvernements, den burger Jan Botma, dewelke de bovenstaande vraagen met sijn daarop gegevene antwoorden van woord tot woord klaar en duijdelijk voorgelesen sijnde, verclaarde daarbij volkomen te persisteeren, niet begeerende oversulx datter iets meer bijgevoegt ofte van gedaan werden sal, als alleenig dat hij gevraagde die slaaf Joseph omtrent een half uure met tusschenpoosinge heeft laten slaan, om hem ondertusschen te ondervraagen.

Aldus gerecolleert in ’t Casteel de Goede Hoop, den 29^e^ Julij 1729.

\[get.\] Jan Botma.

Als gecommitts., \[get.\] Cl. Brand, Hendk. Oostwalt Eksteen.

Mij present, \[get.\] Js. de Grandpreez, secretaris.

**CJ 333** Criminele Process Stukken, 1729, ff. 271r-v.

Relaas gedaan door Domingo van Goa, lijffeigen van den landtbouwer Jan Botma, ter requisitie van den Landdrost Pieter Lourensz., naamentlijk:

Dat hij relateur op Woensdag den 8^e^ deeser loopende maand Junij, omtrent den avondt, t’ huis koomende, sijn meester Jan Botma, voormelt, hem relateur gelast heeft seekere sijne meede slaaf, genaamt Joseph van Malabaar (die naakt op een ladder gebonden was, en bereets door sijn meesters slaaf Aaron was geslaagen), met gespleete rottingen te helpen geesselen.

Dat hij relateur sulcs, benevens den voormelte Aaron, omtrent een half uur met tusschenpoosingen verrigt hebbende, op ordre van sijn relateurs meester, gemelte slaaf Joseph hebben losgebonden, als wanneer denselve in de combuis is gegaen, alwaar eenigen tijdt geseten hebbende, buiten de deure is gegaen en aldaar uit een kuil regenwater tot twee maalen heeft gedronken.

Dat hij relateur alsdoen heeft gesien dat voormelte slaaf Aaron den dickwils genoemde Joseph van dat water heeft weggenoomen en op desselfs kooij gebragt, alwaar denselven ook dien nagt daaraan is koomen te sterven.

Aldus gedaan en gerelateert in de Nederduitsche taale, die den relateur seer wel verstaat en spreekt, op Stellenbosch, den 11 Junij 1729.

Dit X is ’t merk van den relateur, Domingo van Goa.

Als getuigen, \[get.\] Hans Conterman, Johannis van Ellewe.

In kennisse van mij, \[get.\] P. Mazot, secretaris.

**CJ 333** Criminele Process Stukken, 1729, ff. 272r-v.

Relaas gedaan door Aaron van Madagascar, lijffeijgen van den landbouwer Jan Botma, ter requisitie van den landdrost Pieter Lourensz., namentlijk:

Dat sijn relateurs meester Jan Botma, voornoemt, op Woensdagh den aghsten deeser loopende maand Junij, hem gelast heeft sijn relateurs meede slaaf, genaemt Joseph van Malabaar de kleederen uit te trecken, vervolgens op een ladder te binden, en alsoo met gespleete rottings op de bloote rugge te geesselen.

Dat hij relateur eenigen tijdt met geesselen beesig geweest zijnde, sijn relateurs meede slaaf, genaamt Domingo insgelijks door sijn meester is gecommandeert geworden den voormelde slaaf Joseph met roeden te geesselen.

Dat hij relateur, beneevens voorseijde Domingo, naer dat dickwils genoemde slaaf Joseph omtrent een uur met eenige tusschenpoosingen hadden geslaagen, op ordre van sijn relateurs voorseijde meester denselven hebben losgemaekt, als wanneer meergemelte slaaf Joseph in de combuis is gegaan, alwaar eenigen tijdt geseeten hebbende, is buiten de deure gegaen, en aldaar uit een kuil reegenwaater tot twee maalen heeft gedronken.

Dat hij relateur voormelde slaaf Joseph bij die kuil leggen vindende, denselven heeft opgenoomen en op sijn kooij gelegt, alwaar ook die naght daaraan is komen te sterven.

Aldus gedaan en gerelateert in de Nederduitsche taale, die de relateur seer wel verstaat en spreekt, op Stellenbosch, den 11^e^ Junij 1729.

Dit X is ’t merk van den relateur, Aaron van Madagascar.

Als getuigen, \[get.\] Hans Conterman, Johannis van Ellewe.

In kennisse van mij, \[get.\] P. Mazot, secretaris.

**CJ 333** Criminele Process Stukken, 1729, f. 274.

Ik, ondergeteekende chirurgijn aan Drakensteijn, attesteere, ter requisitie van den landdrost Pieter Lourensz., dat op den 10^e^ deeser loopende maand Junij, ten overstaan van gecommitteerde heemraden, hebben gevisiteert op de plaats van Jan Botma, zeekere doode slaaff, genaamt Joseph, toebehoorende voorseijde Botma, en bevonden dat deselve waar gegeesselt, dogh geen dood wonden aan denselven bevonden, maar presumeeren dat dien jongen Joseph naar de geesselingh door ’t water moet zijn gesmoort, aangesien denselven het waater, wanneer omgekeert wierd, uijt de mond liep.

Alle ’twelke presenteere, desnoods, nader te bekragtigen.

Stellenbosch, den 20^e^ Junij 1729.

\[get.\] Js. Cl. Schabort.
