---
doc_no: 1/STB 3/11
citation: Criminele Verklaringen, 1759-1782, unpaginated.
---

# GERRIT HARTOG

**1/STB 3/11** Criminele Verklaringen, 1759-1782, unpaginated.

Relaas gegeven, ter requisitie van den heer landdrost, Lucas Sigimundus Faber, door de slavinne Juliana van de Caab, van competenten ouderdom, toebehorende den heemraad, monsieur Hercules Adriaan Malan, van de volgende inhoud, namentlijk:

Dat wanneer, op Vrijdag den 14^e^ deeser, des relatantes lijfheer niet \<t’ huijs was en den burger Gerrit Hartog\>[^1] en vrouw waren uitgereeden, den op den woonplaats wonende burger Gerrit Hartog de relatante belast had de tafel te dekken, zij relatante sulx ook gedaan en het eeten opgebragt zijnde, en gemelde Hartog de relatante gevraagd had of zij geen eijers in ’t huijs had gebragt, waarop de relatante g’antwoord hebbende dat ’er geen eijers waren, vermits deselve ’s morgens reeds uitgehaad \[*sic*\] waren, dan geseijde Hartog dit, zijn gesegde, blijvende repiteeren, en den relatante bij haar vorige gesegte dat er geen eijeren waren, blijvende persisteeren, gemelde Hartog een stoel opgenomen en de relatante daarmede vier slagen in de regter zijde heeft toegebragt. Dat de relatante vervolgens uit het voorhuijs in de galderij gegaan zijnde, meergemelde Hartog van de kock een stuk gerookte biltong, ’twelk de relatante toebehoorde en hij bevorens van de relatante had versogt te kopen, waarvoor hij de relatante een neusdoek zoude vereeren, gevraagd had, ’twelk de kock hem gegeven hebbende, had hij Hartog, in grammen moeden, den relatante daarmede tegens de linkerzijde van de buijk bezijde den navel geworpen.

Dat de relatante alstoen zij na de combuijs geretireerd hebbende, meergedagte Hartog haar toegevoegd had waarom zij zo assurant jegens hem was geweest, en de relatante geantwoord hebbende: Ik ben niet assurant geweest, veelgenoemde Hartog, ter presentie van de in de combuijs mede present zijnde knegt, Frederik Jansz, een stuk brandhoud genomen en haar relatante daarmede een slag á vier zo op de rug, nek als hoofd heeft toegebragt, dermaten dat dat stuk hout is komen te breken, waarop hij Hartog een tweede stuk hout genomen en de relatante opnieuw eenige slagen heeft gegeven. Dan dat stuk houd de knegt tegens de voet geraakt zijnde, was denselven toegesprongen en had geseijde Hartog van de relatante afgerukt, waarna de relatante sig naar buijten heeft begeven.

Dat de relatante des anderen daags voormiddags, door de ontvangenen slagen, als zijnde reeds twee maanden swanger geweest, een miskraam heeft gekregen, over welke mishandeling de relatante des avonds, wanneer haar lijfheer t’ huijs gekomen was, aan denselven klagtig had gevallen.

Anders niet relateerende, geeft de relatante voor reedenen van wetenschap als in den text, bereijd zijnde, het voorenstaande, des vereischt werdende, nader te zullen gestand doen.

Aldus gerelateerd ter woonplaats van opgemelde heemraad Hercules Adn. Malan, gelegen onder ’t Stellenbosch district, den 17^e^ Julij 1769, ten overstaan van den heemraad Jan Bernard Hoffman en den burger chirurgijn George Carel Lodewijk Geering, als getuijgen.

Dit merk X is door Juliana van de Caab eijgenhandig gesteld.

Als getuijgen, \[get.\] J.B. Hoffman, \[get.\] G.C.L. Geering.

In kennisse van mij, \[get.\] A. Faure, secretaris.

[^1]: The phrase between angled brackets is crossed out; however, the rest of the sentence only makes sense if the preceding *niet* is also crossed out, which the scribe probably forgot to do.