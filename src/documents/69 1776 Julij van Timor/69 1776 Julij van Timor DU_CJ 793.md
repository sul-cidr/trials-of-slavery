---
title: JULIJ VAN TIMOR
citation: CJ 793 Sententiën, 1771-1776, ff. 270-85.
---

Nademaal Julij van Boegies, slaaf van den burger Johan Hendrik Elers \[*sic*\], oud naar gissing ses en twintig jaaren, thans ’s heeren gevangen, vrijwillig beleeden heeft, en den edelagtbaare Raad van Justitie deeses gouvernements, uijt de verdere, ten processe gevoegde stucken, evident gebleeken is:

Dat den gevangen, die bescheijden geweest is op sijn lijfheers woonplaats, geleegen bij Stellenbosch, op Sondag, den laatsten der jongstleeden maand Maart, des nagts, de klocke omtrent twaalf uuren, sig vanuijt het slavenhuijs, alwaar sijn gewoone slaapplaats was, soo hij segt, door de openstaande combuijsdeur, naar sijn lijfheers woonhuijs, en voorts in de kamer, waarin gemelde sijn lijfheer, met sijnen klijnen voorsoon, te slapen lag, begeeven hebbende; seekerlijk met oogmerk om te steelen, dog, volgens sijn gevangens voorgeeven, slegts om de sleutels, die aldaar aan de muur hongen, te haalen. Des gevangens lijfheer, door het hooren van eenige beweeging, even alsof iets in de kamer gesleept wierd, wacker geworden was, sig egter stil gehouden had, totdat iets had hooren vallen, ’tgunt hij gedagt had een sleutel te sijn, als wanneer denselven gemelde sijn soontje wacker gemaakt en tot denselven gesegt had dat hij de kaars, die voor ’t bed was geset, op steeken moest, invoegen dat kind ook opgestaan was, dan dat kind de kaars niet hebbende kunnen vinden, was des gevangens lijfheer, dewijl inmiddens eenige beweeging aan de deur hoordde, eeven alsof iemand uijt de kamer ging, oversulx selfs opgestaan, en door de combuijs naar buijten gegaan, sonder egter, alhoewel het helder maanschijn was, iets vernoomen te hebben.

Dat des gevangens lijfheer, voorts eene kaars opgestooken en toen ontwaard hebbende dat het, in de kamer staande, cabinet open stond en de daarin geborgene sleutels weggenoomen waaren, mitsgaders dat op de aarde eene nieuwe velg van eene wagen wiel quam te leggen; had denselven sig uijt de kamer naar een, buijten ’s huijs sijnde, vertrek begeeven, den aldaar, beneevens een sijner voorsoonen, in naame Christoffel Tafel, slapenden wagenmaker, in name Jan Wagenmakers, wacker gemaakt, denselven in huijs geroepen en het voorgevallene aan hem verhaald; als wanneer sijlieden goed gevonden hadden, beijde naar ’t slavenhuijs te gaan ten eijnde te ontwaaren of de slavinne Eva, die het bed van voorseijde Elers opgemaakt had, van dat geval iets weeten, ofte wel selfs daaraan handdadig weesen mogte, maar vermits sijlieden, naar gedaane visitatie, niets ontdekt hadden, en den gevangen, op wien sij geen vermoeden hadden gehad, op sijn kooij, eeven alsof sliep, geleegen had; was voorseijde Wagenmakers naar sijn slaapplaats, en des gevangens lijfheer naar de kamer terug gekeert, en hadden hun weeder tot slaapen needer gelegt.

Dat des gevangens lijfheer, omtrent een half uur daarna, buijten ’s huijs eenige gestommel gehoord hebbende, eeven alsof iemand met een stok of kirrij, op een aldaar staande waschvat sloeg, en voorts om het huijs heen geloopen wierd; gemelde Elers mitsdien weeder uijt het bed opgestaan en naar buijten gegaan was, sonder nogthans iemand ontwaard te hebben, weshalven denselven sig naar sijne kamer terug en ter rust begeeven had; dog, een poosje daaraan, een swaare slag op de voordeur, eeven alsof die deur ingeslagen wierd, gehoord hebbende, was denselven weederom naar buijten gegaan, en had voor de deur overluijd geroepen: Wie is daar?, sonder egter eenige antwoord bekoomen, nog iemand gesien te hebben; des meergemelde Elers, terug keerende, de deur toegeslooten had.

Dat des gevangens lijfheer, vervolgens, naar verloop van wel een quartier uur, eeven als bevoorens op de deur hebbende hooren slaan, oversulx gevraagt had: Wie is daar?, en alsdoen, onder bijvoeging van eene indecente uijtdrucking, ten antwoord bekoomen had: Maak open!, op ’twelke des gevangens lijfheer weederom gevraagt hebbende: Wie zijt gij dan?, daarop was geantwoord geworden: Hondejongen, maak open!, als wanneer meergenoemde Elers sijne kinderen toegeroepen had: Neemt een roer, en schiet dat hem de damp de keel uijtkomt!, sonder, voor alsdoen, eenig verder gewag vernoomen te hebben.

Dat voorseijde Wagenmaker, soo wel als gemelde Christoffel Tafel, inmiddens, door ’t hooren van sterke slagen, wacker geworden, beijde opgestaan, mitsgaders eevengemelde Tafel eerst buijten de deur en tot op de hoek van dat gebouw gegaan sijnde, den gevangen, die de cours van sijn lijfheers woonhuijs quam loopen, dien jongeling aldaar als te gemoed gekoomen was en, onder ’t seggen: Komt gij ook naar mij kijken!, aan hem, met eene, in handen hebbende, assagaaij een steek op de borst toegebragt had, dewelke, ofschoon dien jongeling slegts een hembd had aangehad, vermits de assagaaij stomp was geweest, egter niet gepenetreert, maar daardoor eenelijk een schram in sijne huijd veroorsaakt was en, dewijl op dat moment voorseijde Jan Wagenmakers, die, sustineerende dat er misschien drossers weesen mogten, eene mistvork in handen genoomen had, meede buijten gekoomen was, had voorseijde Tafel, intusschen dat den gevangen naar dien man toeliep, denselven toegeroepen: Past op, ’t is klijne Julij, die eene assagaaij in handen en naar mij gestooken heeft!

Dat den wagenmaker inmiddens dan den gevangen gevraagt hebbende: Julij! wat is er aan de baas sijn huijs te doen?, den gevangen, onder ’t seggen: Komt gij ook na mijn kijken!, tot drie à vier maalen toe, ofschoon denselven sig, met de, in handen hebbende, mistvork gedefendeert, en den gevangen ook, tot twee à drie rheijsen toe, teegens de aarde geslagen had, met de assagaaij naar dien man had gestooken, dog van welke steeken slegts een door een der mouwen van sijn aanhebbend baaijtje gegaan was; terwijl den gevangen, telkens weeder van de aarde opgereesen sijnde, het voorts op een loop geset, en sig dus met de vlugt, veldwaards in, gesalveert had; sijnde ’s volgende morgens, ter plaatse alwaar den gevangen met de assagaaij naar meergemelde Tafel had gestooken, des gevangens mes, in de scheede steekende, op den grond; en vervolgens, in ’t slavenhuijs, boven des gevangens kooij, tusschen het aldaar, op de balken gestapelde hout, de uijt het cabinet vermiste sleutels gevonden geworden; middelerwijl dat den gevangen sig Caabwaards begeeven had, alwaar densselven, naar een paar dagen rondgesworven te hebben, door een der dienaaren van justitie aan strand gevangen genoomen, en dus in hegtenisse geraakt is.

Ofschoon nu den gevangen bij de justitieele inquisitie geensins heeft willen beleijden dat hij met voorneemen om te steelen sig naar sijn lijfheers woonhuijs en kamer begeeven en het cabinet geopent heeft, maar hertneckig \[*sic*\] bij de negative is blijven persisteeren, is deselven egter soo daarvan, als van sijne verdere quaade intentie en gepleegde malitieuse bedrijven, regtelijk overtuijgt, dermaaten dat hij de wel verdiende straffe geensins ontduijken kan; maar, ter beveijliging van de goede ingeseetenen ten plattenlande, mitsgaders ten spiegel en afschrik van andere sulke boosdoenders, voorbeeldelijk gestraft werden moet.

Soo is ’t, dat den edelagtbaare Raad van Justitie, voormeld, ten dage dienende, met nadruk geleesen en overwoogen hebbende, den schriftelijken crimineelen eijsch ende conclusie, door den landdrost van Stellenbosch en Drakenstein, sieur Marthinus Adrianus Bergh, *nomine officii*, op ende jeegens den gevangen gedaan ende genoomen, mitsgaders geleth op des gevangens vrijwillige confessie en andere stucken daarneevens gevoegt, alle in judicio behoorlijk gerecolleert, voorts op alle hetgeene ter saake dienende was, en haar edelagtbaarens eenigsins konde doen moveeren, regt doende uijt name ende van weegens de hoogmoogende Heeren Staaten Generaal der Verenigde Neederlanden, den gevangen Julij van Boegies hebben gecondemneert, gelijk haar edelagtbaarens denselven condemneeren mits deesen: omme gebragt te werden ter plaatse alwaar men alhier gewoon is crimineele sententiën te executeeren, aldaar den scherpregter overgeleevert, met een strop om den hals aan een der stijlen van den galg ten toon gesteld, voorts aan een paal gebonden, met roeden op den blooten rugge strengelijk gegeesselt, daarop gebrandmerkt, en voorts in de ketting geklonken sijnde, daarin den tijd sijn ’s leevens ten Robben Eijlande aan de gemeene werken te arbeijden, met condemnatie in de kosten en misen van justitie.

Aldus gedaan en gesententieert in ’t Casteel de Goede Hoop, den eersten Augustus 1776, mitsgaders gepronuntieert ende geëxecuteert den thiende daaraanvolgende.

Fiat Executie, \[get.\] Jm. van Plettenberg.

\[get.\] Otto Ludij Hemmij, W.C. Boers, P. Hacker, O.M. Bergh, A. van Schoor, L.C. Warneck, J.A. la Febre, G.H. Meijer.

Mij present, \[get.\] C.L. Neethling, secretaris.