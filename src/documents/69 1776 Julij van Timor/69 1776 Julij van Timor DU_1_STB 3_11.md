---
doc_no: 1/STB 3/11
citation: Criminele Verklaringen, 1759-1782, unpaginated.
---

# JULIJ VAN TIMOR

**1/STB 3/11** Criminele Verklaringen, 1759-1782, unpaginated.

Relaas gegeven, ter requisitie van den heer landdrost, Marthinus Adrianus Bergh, door den burger Johan Hendrik Ehlers, van competenten ouderdom, zijnde van den volgende inhoud, namentlijk:

Dat den relatant, nu omtrent vijf maanden geleeden, een slaaf, in naame Julij van Timor, van den burger aan Cabo, Coenraad Eb, voor de somma van een hondert seven en negentig rijksdaalders gekogt hebbende, onder conditie dat den relatant gemelde slaaf vier à vijf maanden op de proef konden houden en wanneer denselven hem niet mogte aanstaan, alsdan wederom aan opgemelde verkoper teruggeeven konde, mits betalende voor huur van gemelde jongen vier rijksdaalders per maand.

Gemelde slaaf Julij zig bij den relatant wel gedragen had, tot laatst gepasseerde Zondag, den 31^e^ der even afgeweekene maand Maart, als wanneer den relatant, des avonds ten half negen uuren, naar bed gegaan zijnde, zonder eenig ’t minste onraad op zijn plaats te hebben vernomen, en zig met zijn voorsoontje, Jacobus Dafel[^1] (als zijnde ’s relatants huijsvrouw toen niet t’ huijs geweest), te slapen nedergelegd had, des nagt omtrent 12 uuren wakker was geworden, horende eenige beweeging alsof er iets in de kamer gesleept wierd, dat den relatant zig stil gehouden en een wijle tijds daarna iets hebbende horen vallen, alsof ’t een sleutel was; denselven zijnen gemelde soontje opgewekt en gesegd had de kaars, die voor ’t bed geset was op te steeken, dewelke opgestaan een \[*sic*\] geen kaars hebbende kunnen vinden, den relatant daarop eenige beweging aan de deur horende, alsof er iemand uit de kamer ging, zelfs opgestaan en door de combuijs naar buijten was gegaan, zonder iets te hebben vernomen.

Dat den relatant voorts een kaars opgestoken hebbende, alstoen had ontwaard dat ’t cabinet in gemelde slaapkamer openstond, en de daarin geborgene sleutels weggenomen waren, mitsgaders dat er een nieuwe velg tot een wagen wiel in ’t gemelde vertrek op den vloer leggende was; waarop hij relatant den, bij hem wonenden, wagenmaker, Jan Wagemakers \[*sic*\] genaamt, die in een buijtenkamer slapende was, geroept en hem sulx aangeweesen had,[^2] zij vervolgens naar ’t slaven[^3] waren gegaan om visitatie te doen, als zijnde den relatant in mening geweest dat de slavinne Eva van de Caab, die des avonds in de kamer het bed opgemaakt had, van dit geval iets weten, of zelfs handdadig weesen zouden; als wanneer gedagte slavinne Eva, nevens haren man Amsterdam van Mosambicque, uit hun bed gehaald en hun goed gevisiteerd geword zijnde, egter niets ontdekt geworden was; leggende voorseijde Julij, waarop nog geen vermoeden gevallen was, toen op zijn kooij needer alsof hij sliep. Waarna den relatant wederom naar desselfs slaapkamer, gelijk voornoemde Jan Wagemakers naar de zijne, gegaan weesende, hij relatant omtrent een half uur daarna eenig gestommel buijten horende, alsof er met een stok of kirrij op een aldaar staande watervat geslagen en om ’t huijs gelopen wierd, zig weder naar buijten had begeven, zonder nogthans iemand te hebben ontwaard; waarop den relatant zig wederom ter ruste nedergelegd hebbende, op ’t horen van een sware slag op de voordeur, alsof deselve ingeslagen wierd, weder buijtenwaards gegaan en voor de deur geroepen had, wie daar was, dog geen antwoord gekregen, nog iemand gesien had; op ’twelke den relatant binnen gekomen en de deur toegeslooten hebbende, na verloop van een quartier uurs wederom op de deur, als voren, hoorende slaan, had gevraagd, wie daar was, ten antwoord bequam (s.v.): Moern.[^4], maak open!, waarop den relatant weder had gevraagd: Wie ben jij dan?, wierd g’antwoord: Hondejongen, maak open!, dat hij relatant daarop zijne kinders \[*sic*\] toegeroepen hebbende: Neemd een roer en schiet dat hem de damp de keel uitkomt! hij verder geen gewag aan de deur vernomen had. Dat den relatant vervolgens binnenshuijs gebleven zijnde en buijtenwaards eenig geschreeuw horende, den slaaf Alij, die in de combuijs was, naar buijten had doen gaan om te vernemen wat er te doen was, als wanneer voorseijde Jan Wagemakers binnen gekomen zijnde, den relatant verhaald had dat meergemelde slaaf Julij daar buijten beesig was geweest, die met een assegaaij naar ’t volk, dat intusschen opgestaan was gestoken had, hebbende denselven eerst des relatants voorsoon, Christoffel Dafel, onder ’t seggen, wat hij na hem quam kijken, op de borst gestoken, zonder hem nogthans te quetsen, wijl dat instrument stomp was geworden. Dat hij Julij voorts op meergemelde Jan Wagemakers ingekom zijnde, nadat hij gemelde Julij had gevraagd: Wat volk?, en: Wat er te doen was?, ook na gerepte Wagemakers gestoken had, terwijl denselven daarop gemelde Julij zodanig met een koornvork geslagen en gestoken had, dat meergemelde slaaf Julij, tot drie à vier malen, neder gevallen zijnde; egter zig zeer geswind ter vlugt wegbegeven had, zonder dat denselven, in ’t vervolgen en najagen, had kunne agterhaald werden. Wijders dat men des volgende morgens, ter plaats alwaar meergedagte Julij naar Christoffel Dafel met d’ assegaaij had gestoken, het mes van hem Julij in de sheur \[*sic*\] op den grond gevonden had.

Laatstelijk, dat op gisteren, den 3^e^ deeser, ’s voormiddags, des relatants huijsvrouw, de uijt ’t cabinet vermiste sleutels in ’t slavenhuijs, boven de kooij van veelgemelde Julij, tusschen het, op de balken gestapeld, hout had gevonden.

Anders niet relateerende, geeft de relatant voor reedenen van wetenschap als in den text, bereijd zijnde het voorenstaande, des vereischt werdende, met solmneelen eede nader te sullen gestand doen.

Aldus gerelateerd ter secretarije aan Stellenbosch, de 4^e^ April 1776, in ’t bijweesen van den bode Morits Herman Otto Woeke en den burger Hendrik Stoltenkamp, als getuijgen.

\[get.\] Johan Hendrik Ehlers.

Als getuijgen, \[get.\] M.H.O. Woeke, Hendk. Stoltenkampen.

In kennisse van mij, \[get.\] A. Faure, secretaris.

[^1]: In the *sententie* it is spelled *Tafel*: the letters *d* and *t* were often interchanged in the eighteenth century.

[^2]: At first the scribe wrote *hebbende*, and then wrote *had* over the first part of the word without deleting the rest.

[^3]: *Sic*. Clearly *’t slavenhuijs* is meant.

[^4]: See 1775 Moses van de Caab, n. 7.