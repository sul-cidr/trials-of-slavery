---
doc_no: CJ 345
citation: Criminele Process Stukken, 1740, ff. 581-83.
---

# MICHIEL DANIEL LOURICH

**CJ 345** Criminele Process Stukken, 1740, ff. 581-83.

Huijden, den 11^e^ October 1740, compareerde voor mij, Daniel Godfried Carnspek, secretaris van den edelagtbare Raad van Justitie des Casteels de Goede Hoop, ter presentie van de naargenoemde getuijgen, de soldaat Jan Christoffel Fabricius van competenten ouderdom, denwelken, ter requisitie van den heer Independent Fiscaal, meester Daniel van den Henghel, verclaarde de waaragtige waarheijt te behelsen:

Dat op Saturdag, den 8^e^ deeser loopende maand October, des morgens te seeven uuren, hij comparant in de combuijs van den burger Michiel Daniel Lorich, bij wien denselven ten dien tijd was logeerende, de huijsvrouw van gemelde Lorich heeft sien sitten, waarom hij comparant aan haar vroeg: Juffrouw, hoe komt het dat gij soo vroeg hier sit?, daar zij op antwoorde: Lorich heeft de deur van de caamer toegeslooten, gaande den comparant alsdoen in desselfs slaapcaamer alwaar sig aankleede, in welken tusschentijd den gedagten burger Lorich uijt zijn caamer quam, vraegende hierop de gemelde vrouw van Lorich aan haar man toen bijde in ’t voorhuijs sijnde, off zij mogte uijtgaan, daar denselven haar ten antwoord op gaff: Neen, gij sult thuijs blijven, als wanneer zij van een stoel, daar zij eeven bevoorens op was gaan sitten, opstond, onder het seggen: Ik gaa uijt, waarop boovengemelde Lorich desselfs meergemelde vrouw een schop met de voet teegens haar agterste gaff, meteens seggende: Schrob je, beest, met jouw hoerkind de deur uijt; en ging die vrouw met haar kind op den arm vervolgens ook uijt het huijs weg.

Dat hij comparant hierop meede uijtgegaan sijnde, des avonds de clokke omtrent te ses uuren, te huijs is gekoomen en vond alsdoen bij voornoemde Lorich in de caamer sitten, den bootsman van de werff, Laurens Staff, denwelken, soo als hij comparant koste hooren, sijn best deede hem Lorich, die verschijde vloekwoorden uijtte, te beweegen om sijn voorwaarts genoemde huijsvrouw weederom bij sig in huijs te neemen, ’tgeen den comparant hoorende, is hij voor de deur op de stoep heen en weeder gaan wandelen, koomende kort hierna, gemelde bootsman Laurens Staff insgelijx buijten de deur en, afschijd genoomen hebbende, ging hij van daar weg, waarop gemelde Lorich naar den comparant toe quam, hem vraagende off een glaesje wijn met hem wilde drinken, daar hij comparant van Ja op ten antwoord gaff, hebben zij met malkanderen in de caamer gegaan sijnde, ijder een glas wijn gedronken, inmiddels dat hij comparant dan eens in de gemelde caamer met voormelde Lorich sat te praaten en dan weeder in ’t huijs gins en herwaarts kuijrde, tot de clocke over thien, in welken tijd meergenoemde Lorich al geduurig op zijn gemelde huijsvrouw schold en vloekte, naar’t welke hij comparant teegens eeven gemelde Lorich seijden, dat hij wijl ’t al over thien was, sig tot slaapen soude begeeven, waarop gemelde Lorich ook van hem wegging, en hij comparant sig in de groote caamer ter regter hand heeft needer gelegt om te rusten, dog, nog maar een kort poosje geslaapen hebbende, quam seekere mijd, gemelde Lorich toebehoorende, sonder derselver naam te weeten, bij hem comparant in de caamer op desselfs lichaam vallen, roepende: O baas, help, o baas, help; waarop meede kort daaraan seekere slaave jonge, Januarij genaamt, in de caamer quam, denwelken voormelde mijd weeder daar uijt haalde, welke slavin egter kort daarop voor de tweede rijs in de gemelde caamer is gekoomen, onder het geroep van: O baas, help, baas, help; naar ’twelke den comparant opstond, en naar de combuijs ging, alwaar hij sag dat voormelde Lorich stond met voorszeijde Januarij, teegens denwelken hij seijde: Januarij, raakt wat, en soo als denselven genoemde mijd slaan wilden, heeft hij comparant de sjambok uijt dies jongens hand gerukt, en in de groote caamer gegooijt, seggende met eens teegens gemelde Lorich: Gij behoorde uw wat te schaamen, wat is dit voor een leeven hier in huijs, wat sullen de buuren daarvan denken?, daar gemelde Lorich op ten antwoord gaff: Dat raakt jouw niet, het is mijne slavin, de diefse hoer heeft het wel verdient, waarna den comparant weeder in sijn caamer ging, alwaar sig aangetrokken hebbende, uijt het huijs vertrok en begaff sig ten huijse van den burger Jochem Jurriens, sijnde het alsdoen des nagts omtrent de clocke twaalf uuren.

Anders niet verclaarende, geeft den comparant voor reedenen van weetenschap als in den text, berijd sijnde alle het boovenstaande, des gerequireert werdende, met solmneelen eede nader te sullen gestand doen.

Dat aldus passeerde ter justitieelen secretarije des Casteels de Goede Hoop, ten overstaan der clercquen Adriaan van Schoor en Otto Camphuijsen, als getuijgen, die de minute deeses, beneeevens den comparant ende den secretaris, meede behoorlijk hebben onderteekent.

Recollement

Compareerde voor ons, ondergetekende gecommitteerdens uijt den edelagtbare Raad van Justitie deeses gouvernements, den soldaat Jan Christoffel Fabricius, dewelke deese, sijne gegeevene depositie, van woorde tot woorde claar en duijdelijk voorgeleesen zijnde, verklaarde daarbij volkoomen te persisteeren, oversulx niet begeerende datter iets meer bijgevoegt ofte van gedaan werden sal, en sprak derhalven tot bekragtiging der waarheijd, in presentie van den burger Michiel Daniel Lourich, de solemneele woorden: Soo waarlijk, help mij, God almagtigh.

Aldus gerecolleert ende beëedigt aan Cabo de Goede Hoop, den 18 November 1740 voor d’ edele Am. Decker en Jacob de Hennion, leeden uijt den edelagtbare Raad van Justitie, voornoemd, die de minute deeses, beneevens den comparant ende mij, eerste geswoore clercq, meede behoorlijk hebben ondertekent.

’Twelk ik getuijge, \[get.\] P.J. Slotsboo, eerste geswoore clercq.

**CJ 345** Criminele Process Stukken, 1740, ff. 584-86v.

Huijden, den 11^e^ October 1740, compareerde voor mij, Daniel Godfried Carnspek, secretaris van den edelagtbare Raad van Justitie deeses gouvernements, in ’t bijweesen van de naargenoemde getuijgen, Januarij van Mallabaar, slaaff van den burger Michiel Daniel Lourick \[*sic*\], van competenten ouderdom, dewelke ter requisitie van den heer Independent Fiscaal, meester Daniel van den Henghel, verklaarde hoe waar is:

Dat hij comparant op Saturdagh, den 8^e^ deeser loopende maand October, des morgens, omtrent te neegen uuren, is uijtgegaan om, soo als hem belast was, wat brandhout te haalen, siende alsdoen dat zijn comparants lijfvrouw insgelijx met het kind op den arm het huijs uijtging, begeevende sig met het selve naar den bootsman Lourens Staff, met welk, door hem gehaalde brandhout, hij comparant des middaags, de klokke twaalff uuren, weederom te huijs quam, sonder desselfs lijffvrouw alsdoen te huijs te vinden, en begaff sig, naedat gegeeten hadde, ter ordre van sijn baas, de klokke omtrent een uuren, voor de tweede rijs om brandhout te haalen, met hetwelke, des avonds te ses uuren, weederom te huijs is gekoomen.

Dat zijn comparants gemelde baas hem hierop belast heeft wat waater te gaan haalen en bottels te spoelen om een vat bier aff te tappen, hetgeen hij comparant ook verrigt heeft, sonder egter de gemelde bottels gespoelt te hebben, werdende hem vervolgens door sijn comparants baas geordonneert om in het voorhuijs te blijven en op te passen als er volk quam, bevindende sijn comparants baas sig alsdoen in de groote caemer ter regter hand met den zoldaat Jan Christoffel Fabricius, die hem comparant vervolgens riep in de caemer te koomen om een pijp tobacq op te steeken en een glas wijn voor hem en gemelde Fabricius in te schenken, hetwelk verrigt hebbende, belaste hem sijn comparants baas om weederom in het voorhuijs op te passen, werdende daarop nog een rijs off drie door zijn baas geroepen om telkens een pijp tobak op te steeken en een glas wijn in te schenken, en wijders gelast in het voorhuijs te blijven.

Dat zijn comparants baas, wanneer gemelde Fabricius sig reets in de groote caemer tot rusten begeeven hadde, alsdoen uijt de gemelde kaemer is gekoomen, begeevende sig naar de combuijs, alwaar hij naar de meijd Diana sogte, dog deselve aldaar niet vindende, heeft hij agter op de plaats en overal naar haar gesogt, totdat hij de gemelde mijd eijndelijk (*salva venia*) in het secreet agter op de plaats vond, waaruijt sijn comparants baas gemelde slavin Diana bij het haar uijttrok, en vervolgens naar de combuijs bragte, geevende hem comparant een sjambok in de hand met last om de gemelde meijd Diana daar meede te slaan, hetwelke hij comparant in presentie van desselfs baas deede, die geduurig riep: Raak wat, off ik sal jouw raeken.

Dat hij comparant de gemelde Diana omtrent een pijp tobacq rookens met de genoemde sjambok geslaagen hebbende, en nog beesig sijnde om deselve te slaan, sij inmiddels met een vaart uijt de combuijs naar de groote caemer is geloopen, alwaar gemelde Fabricius te slaapen lag, en om hulp heeft geroepen, seggende tegens denselve, soo als hij comparant, die met desselfs baas de gemelde meijd Diana op de hielen volgde, gehoort heeft: Help, baas, help, baas; waarop gemelde Fabricius sijde: Meijd, schrob jouw van mijn lijff aff; belastende sijn comparants baas aan hem, gemelde Diana weederom in de combuijs te brengen en van voor aff aan te slaan, soo als hij deede, hetwelk omtrent een halff quartier uurs geduurt hadde, is deselve meijd Diana weederom naar de groote caemer geloopen en heeft den gemelde Fabricius om hulpe versogt, denwelken hierop in de combuijs, alwaar gemelde Diana sig reets weer bevond, gekoomen sijnde, hem comparant de sjambok uijt de hand trock, en teegens sijn gemelde baas sijde: Wat is dat voor een leeven hier in huijs, wat sullen de buuren daarvan denken?, waarop sijn comparants baas ten antwoord gaff: Dat sijn saaken die jouw niet raaken, en belaste voorts aan hem comparant om den sjambok weederom op te soeken, soo als hij deede, en de gemelde sjambok aan sijn baas overgaff, waarop gemelde Fabricius teegens gemelde Laurich seijde: Ik wil in een huijs daar het soo toegaat niet langer blijven, en ging voorts de deur uijt, sijnde des nagts de klokke twaalff uuren.

Dat sijn comparants baas hierop naar de agter plaats is gegaan en aldaar een touw opgesogt hebbende, met hetselve sig weederom in de combuijs heeft begeeven, blijvende hij comparant in ’t voorhuijs bij de deur staan, van waar hij sag dat sijn gemelde baas voornoemde meijd Diana de kleederen van het lijff aftrock, en deselve geheel naakt sijnde, met het gemelde touw de handen en voeten aan malkanderen bond, en vervolgens met de sjambok op het bloote lijff sloeg, hetwelk bijkans een geheel uur duurde, siende hij comparant dat sijn gemelde baas voornoemde meijd Diana, soo drae uijtscheijde met slaan, deselve wederom los maakte, dog haar nog op de grond leggende een schop off twee met de voet, waaraan een muijl was, heeft gegeeven, onder het seggen: Schrob jouw hoer, welke Diana daarop seijde: Baas, ik ben al half dood, en sijn gemelde baas weederop ten antwoord gaff: Wat er van komt, sal ik verantwoorden, begeevende sig voorts tot rusten, en ging hij comparant alsdoen insgelijx in ’t voorhuijs slaepen.

Dat sijn comparants baas hem op Sondag morgen, de klokke omtrent ses uuren bij sig in de caamer geroepen en belast heeft, het kooij goed van gemelde Diana booven op de solder te brengen en haar te seggen dat zij ingelijx op de solder soude gaan, hetwelk hij verrigt hebbende, is de gemelde mijd Diana voorts de trap op, sonder een woord te spreeken, naer booven geklommen, hoorende hij comparant, omtrent de klokke neegen uijren, dat desselfs lijfvrouws broeder, Christiaen genaamt, teegens sijn comparants baas, die als doen nog in desselfs caamer op de cooij lag, seijde: Broer, de meijd Diana is al dood, waarop sijn comparants baas is opgestaan en sig aangekleet hebbende, vervolgens het huijs is uijtgegaan.

Anders niet verclaarende, geeft den comparant voor reedenen van weetenschap als in den text, met presentatie van dit, sijn gedeposeerde, ten allen tijden, sulx vereijscht werdende, nader te sullen gestand doen.

Dat aldus passeerde ter justitieele secretarije des Casteels des Goede Hoop, ten overstaan der clercquen Hendrik Emanuel Blanckenberg en Otto Camphuijsen, als getuijgen, die de minute deeses beneevens den comparant ende mij, secretaris, meede behoorlijk hebben onderteekent.

Recollement

Compareerde voor ons, ondergetekende gecommitteerdens uijt den edelagtbare Raad van Justitie deses \[*sic*\] gouvernements, den slaaff Januarij van Mallebaar, dewelke deese, zijne gegevene depositie, van woorde tot woorde klaar en duijdelijk voorgelezen zijnde, verclaarde daar bij volkomen te persisteren, oversulx niet begerende dat er iets bijgevoegd ofte van gedaen werden zal, betuijgende, in presentsie van zijn gemelde lijfheer, al het vorenstaende de suijvere waarheid te behelsen.

Aldus gerecolleert aen Cabo de Goede Hoop, den 18^e^ November 1740, voor de edele Am. Dekker en Jacob de Hennion, leeden uijt voorgemelde Raad van Justitie, die de munute \[*sic*\] deeses, benevens den comparant en mij, eerste clercq, meede behoorlijk hebben ondertekend.

’Twelk ik getuijge, \[get.\] P.J. Slotsboo, eerste geswoore clercq.

**CJ 345** Criminele Process Stukken, 1740, ff. 594r-v.

Ter requisitie van den edele heer Independent Fiscaal, meester Daniel van den Henghel, verklaaren wij, eerste en tweede opperchirurgijns van ’s edele Compagnies hospitaal, ten overstaan van gecommitteerdens uijt den edelagtbare Raad van Justitie deeses gouvernements, d’ edele Philip Rudolph de Savoij en Jacobus d’ Hennion, het hoofd g’opent en vervolgens gevisiteert: een slaavin, genaamt Diana van Bengaalen, toebehoorende den borger Michiel Daniel Lorich, en bevonden:

Een wonde boven het slinker oog, nogh een klijne boven op het hoofd, gaande niet verder als ten deele door de spieren, is veroorzaakt door een uijtwendig scherp instrument; Nogh op menigvuldige plaatsen van het geheele lighaam, met kneusingen door d’ huijd, naa ’t uijterlijk schijnt door sjambok slagen veroorzaakt; zijnde geen doodelijke wonden, hebben ook niet konnen ervaaren, of daar door de dood veroorzaakt is, dan door het schielijk koud drinken, op het verhit en gantsch ontroert lighaam, of door de koude, alsoo het lijk bij d’ eerste visitatie gantsch naakt gevonden hebben.

In teeken van waarheid, zoo hebben wij deeze met onse gewoonelijke handteekening ondergeteekent.

Cabo de Goede Hoop, den 10^e^ October 1740,

\[get.\] Js. van Schoor, B. de St. Jean.