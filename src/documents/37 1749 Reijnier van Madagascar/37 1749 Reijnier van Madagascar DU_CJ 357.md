---
title: REIJNIER VAN MADAGASCAR
citation: CJ 357 Criminele Process Stukken, 1749, ref. 1, ff. 7-9v, 14-15.
---

Compareerde voor ons, ondergeteekende gecommitteerdens uijt den edelagtbaaren Raad van Justitie des Casteels de Goede Hoop, Reijnier van Madagascar, lijfeijgen der erfgenamen van wijlen den landbouwer Matthijs Krugel, naar gissing 60 jaaren, denwelken, ter requisitie van den landdrost van Stellenbosch en Draakensteijn, sieur Adriaan van Schoor, confesseerde hoe waar is:

Dat den confessant, nu ruijm twintig jaaren geleeden, omdat de huijsvrouw van bovengenoemde sijn lijfheer des confessants dogter, Sabina genaamd, dagelijx, selfs sonder reedenen bastonneerde, en gesegde sijn lijfvrouw, dewelke die meijd nogtans niet leijden mogte, ongeagt des confessants veelvuldige smeekingen, deselve in geenen deele verkopen wilde, maar haar, in steede van sulx, geduurig mishandelde; gelijk op een seekeren Saturdag teegens den avond, wanneer den confessant van ’t ploegen te huijs komende, en aan de meede slavin Manica, sijnde des confessants vrouw, vraagde om de afgetrocke thee bladeren van desselfs lijfvrouw, waarop die meijd antwoorde: De juffrouw heeft vandag geen thee maar wijn gedronken, door gesegde meijd aan hem alsdoen verhaald wierd, hoe zijne lijfvrouw genoemde Sabina dien dag weederom met een sjambok, alvoorens deselve naakt hebbende uijtkleeden en in een soo genaamde poolse bok doen spannen, deerlijk geslagen hadde; des deselve uijt het huijs weg en agter een kraal gevlugt was, vanwaar den confessant genoemde Sabina selfs weederom van daar en in de combuijs gebragt heeft; alwaaromme ook gesegde slavin alsdoen opdrossen wilde, edog den confessant teegens deselve seijde van sulx niet te doen, maar veel liever naar derselver lijfheer te gaan en dien om vergiffenis te smeeken. Weshalven des confessants meede slaven, genaamd Hans en Patas, de geduurige mishandeling van desselfs voornoemte dogter Sabina siende, dikmaals tot hem confessant gesegt hebben: Gij bent soo een oude jonge en hebt gemaakt dat de plaats betaald is, kunt soo wel ploegen als alderhande ander werk doen en kunt dog sulke mishandeling verdragen; die meijd moeste onse dogter niet sijn, of wij souden de baas wat anders leeren. En dat vervolgens des confessants lijfheer, dien eijgesten Saturdag avond, wanneer soo wel den confessant als de andere slaven meede in de combuijs waeren, daar in is gekomen, een beusem stok in zijn hand hebbende, en de meijd Sabina opnieuws sloeg; dierhalven dan den confessant, uijt mismoedigheijd en hertseer, een op de, in de combuijs staande, taafel leggende mes, opgevat en daarmeede desselfs veelgemelten lijfheer drie steeken toegebragt heeft, sonder te kunnen seggen waar, aangesien de lamp genoegsaam half uijtgebrand was, neemende alstoen den confessant immediaat de vlugt boven ’t geploegde land van sijn lijfheer, alwaar sig omtrent een week opgehouden hebbende, vervolgens van daar begeeven heeft op ’t Franshoeks gebergte, en aldaar, naar sijn best onthoud, den tijd van sesthien jaaren verbleeven is, waarna sig van daar vervoegde naar ’t gebergte geleegen boven de plaats van Jan du Busson, alwaar sig weederom eenige jaaren opgehouden heeft, en ook aldaar, voor wijnige dagen, door eenige Europeesen gevangen, naar Stellenbosch gebragt en vervolgens in handen der justitie geleevert is.

Betuijgende den confessant nog laatstelijk dat denselven geduurende in al dien tijd geen mensch gesprooken heeft, sig geërneerd hebbende met dasjes en vissen dewelke hij, door daartoe gemaakte gereedschappen, gevangen had.

Aldus geconfesseert in de Neederduijtsche taale, die den confessant reedelijk spreekt en verstaat, aan Cabo de Goede Hoop, den 13^e^ Januarij 1749, voor d’ edele Cornelis Eelders en Paulus Artoijs, leede uijt voormelten edelagtbaaren Raad van Justitie, die de minute deeses, beneevens den confessant en mij, gesworen clercq, meede behoorlijk hebben onderteekent.

Recollement

Compareerde voor ons, ondergeteekende gecommitteerdens uijt den edelagtbaaren Raad van Justitie des Casteels de Goede Hoop, Reijnier van Madagascar, denwelken deese, sijne gegeevene confessie, van woorde tot woorde klaar en duijdelijk voorgeleesen weesende, verklaarde daarbij volkomen te persisteeren, oversulx niet begeerde dat er iets meer bijgevoegt ofte van gedaan werden sal, en verklaarde alle ’t bovenstaande de suijvere waarheijd te zijn.

Aldus gerecolleert aan Cabo de Goede Hoop, den 14^e^ Januarij 1749, voor d’ edele Cornelis Eelders en P. Artoijs, leede uijt voormelten edelagtbaaren Raad van Justitie, die de minute deeses beneevens den confessant en mij, gesworen clercq, meede behoorlik hebben onderteekent.

’Twelk ik getuijge, \[get.\] C.L. Neethling, gesworen clercq.

**CJ 357** Criminele Process Stukken, 1749, ff. 14-15.

Relaas gegeeven, ter requisitie van den heer landdrost Adriaan van Schoor, door den burger Pieter Reijnertsz., zijnde van den volgenden inhoud, namentlijk:

Dat hij relatant, seedert eenigen tijd aan Draakensteijn, op de plaats van den landbouwer Jan du Buisson, gewerkt hebbende, aldaar, op Vrijdag den 3^e^ deeser, van den beestewagter van gemelten Jan du Buisson verstaan heeft dat sig daaromtrent aan het rivier ofte het gebergte drossers moesten ophouden,’twelke dien jongen presumeerde omdat twee vischnetjes en eenige strikjes, daar men dasjes of ander kleijn gedierte meede konde vangen, had vinden leggen, alsmeede dat boven aan het gebergte, teegens of onder een klip, een huijsje van bosjes toegemaakt ontwaart hadde. Dat hij relatant, beneevens den broeder van voorseijde Jan du Buisson, genaamt David du Buisson, ende een persoon met naamen Schellenberg, zijnde knegt bij gemelten Jan du Buisson, dien eijgensten agtermiddag hun begeeven hebben, naar het gebergte, meede neemende den voornoemden beestewagter ende nog een slaaf van Jan du Buisson, ten eijnde hun dat huijsje te laaten aanwijsen. Dat zijlieden, niet verre van dat huijsje, hun dien nagt door opgehouden hebbende, teegens den dag hetselve doorsoekende, niets gevonden hadden als strikjes die aldaar opgespannen waren; dog zijlieden gesamentlijk die contreije rondsoekende, ontwaarde den meervoorengemelten beestewagter een jonge, waarschouwende sulx tegelijk aan den relatant en zij bijhebbend geselschap. Dat zijlieden hierop gesamentlijk daarnatoe gegaan zijn, vindende omtrent een paar hondert treeden van het dikwils gemelten huijsje, naar de kant van het Draakensteijnsche gebergte, een slaaf denwelken ten eersten bij den burger David du Buisson afgevraagt wierd, of hij niet Reijnier was van Matthijs Krugel, daar denselven: Ja! op antwoorde, met bijvoeging dat sig aan dat gebergte omtrent seeven of acht jaaren opgehouden en sig met gevangene dasjes en visch uijt het Berg rivier erneert hadde; waarop zijlieden denselven slaaf Reijnier gevangen genomen en naar Stellenbosch in de tronk gebragt hadden.

Voorts niets meer relateerende, geeft den relatant voor reedenen van weetenschap als in den text, bereijd zijnde, als ’t mogte verijscht werden, het voorenstaande ten allen tijden nader te sullen gestand doen.

Aldus gerelateerd ter secretarije aan Stellenbosch op den 8^e^ Januarij 1749, in ’t bijweesen van de voorleeser Abraham Faure ende den boode Hendrik van Ellewe, als getuijgen hiertoe versogt, die de minute deeses, neevens den relatant ende mij, secretaris, meede behoorlijk hebben onderteekent.

’Twelk ik getuijge, \[get.\] A. Schephausen, secretaris.
