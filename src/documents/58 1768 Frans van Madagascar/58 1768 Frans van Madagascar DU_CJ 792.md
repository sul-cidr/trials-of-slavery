---
title: FRANS VAN MADAGASCAR
citation: CJ 792 Sententiën, 1768-1771, ff. 36-42.
---

Nademaal uijt de libere confessie van Frans van Madagascar, slaaf van den heemraad Marten Melk, oud naar gissing 23 jaaren, thans ’s heeren gevangen, en de verdere, ten processe gevoegde, stucken, alle behoorlijk gerecolleerd, den edelagtbaare Raad van Justitie evident gebleeken is:

Dat den gevangen, dewelke ter sijner lijfheer woonplaatste onder het opsigt van den, over hem gestelden, mandoor, den meede slaaf Willem, als kelderjongen dienst gedaan heeft, nu wel drie maanden voorleeden op een morgen, de klokke over agt uuren, door te veel genuttigden wijn beschonken geraakt, en oversulx stilletjes uijt het wijnpakhuijs naar het bosch gegaan sijnde, sig aldaar om te slaapen needer gelegt had.

Dat voorseijde Willem den gevangen naar ’t middag eeten in het bosch slaapende gevonden, wacker gemaakt en, onder het seggen: Wat sijt gij dronken!, met een stok geslaagen hebbende, hij gevangen sig van daar naar het wijnpakhuijs en uijt hetselve met een mandje naar den wijngaard, mitsgaders met de verdere slaven aan het druijven snijden, begeeven had.

Dat wanneer voormelde Willem sig dien eijgensten avond in de slavinnen kamer, alwaar desselfs gewoone slaapplaats is, bevonden had, den gevangen, die toenmaals ten eenemaal nugteren geweest was, voorsien met een, onder sijn camisool verborgen, houdenden kirrij, niet alleen wel een halfuur voor de deur dier kamer heen en weer gewandelt, maar sig vervolgens ook tusschen de deuren van het slaven- en slavinnenhuijs, needer geset, en desselfs oogen gestadig op de deur der slavinnenkamer gevestigt gehouden had; sulx ’tselve den slaven jongen Parfors, aan denwelken het, tusschen den gevangen en voorseijde Willem, in het bos voorgevallene, bekent was, had doen vooronderstellen, dat den gevangen op meergemelde Willem paste, met voorneemen om dien jongen met den kirrij te slaan; al waaromme gemelde Parfors tot sijn meede slaaf Achilles gesegt had, dat naar de meijdenkamer gaan en voorseijde Willem daarvan kennis geeven mogte; denwelken sulx gedaan, en voormelde Willem sig daarop buijten de deur bij den gevangen begeeven hebbende, aan den gevangen gevraagt had: Frans, wilt gij mij slaan? Op hetwelke door den gevangen g’antwoord sijnde: Wie segt dat?, had gemelde Willem hervat: Ik weet dat gij mij slaan wilt! En sig teffens omgekeerd, eeven alsof weeder in voorseijde vertrek gaan wilde, als wanneer den gevangen meergemelde Willem met den kirrij een slag aan ’t hooft toegebragt, en daar door een wonde veroorsaakt had, dewelke tot op het slaap been en door de drie tabula heen gedrongen sijnde, meergemelde Willem oversulx plotselings ter aarden gevallen, en kort daarop overleeden was; sijnde den gevangen, dewelke sig intusschen op de vlugt begeeven had, naar eenige dagen rondswervens in ’t district Swellendam gevangen genoomen, van daar herwaards getransporteerd, en dus in hande van justitie geraakt.

Maar nademaal sulke geperpetreerde manslag, in een land daar men regt en geregtigheijd naar behooren handhaaft, geensints ongestraft kan gelaaten worden, maar, ten spiegel en afschrik van anderen, voorbeeldelijk moet werden gestraft.

Soo is het, dat den edelagtbaare Raad van Justitie, voormeld, ten daage dienende, met nadruk geleesen en overwoogen hebbende den schriftelijken crimineelen eijsch ende conclusie door den landdrost van Stellenbosch en Drakensteijn, meester Jacobus Johannes le Suëur, *ratione officii*, op ende jeegens den gevangen gedaan ende genoomen, voorts geleth op desselfs vrijwillige gerecolleerde confessie, mitsgaders op alle hetgeene ter saake dienende was en haar edelagtbaarens eenigsints konde doen moveeren, regt doende uijt naame ende van weegens de hoogmoogende Heeren Staaten Generaal der Vereenigde Neederlanden, den gevangen Frans van Madagascar hebben gecondemneert, gelijk haar edelagtbaarens denselven condemneeren mits deesen: omme gebragt te werden ter plaatse alwaar men alhier gewoon is crimineele sententiën te executeeren, aldaar aan den scherpregter overgeleevert sijnde, met de koorde aan de galg soodanig gestraft te worden dat er de dood naar volg; voorts desselfs doode lighaam naar het buijten geregt gesleept, en aldaar weeder aan de galg opgehangen sijnde, dus te verblijven, totdat door de lugt en de voogelen des heemels sal sijn verteerd; met condemnatie in de kosten en misen van Justitie.

Aldus gedaan en gesententieert in ’t Casteel de Goede Hoop, den 30^e^ Junij 1768, mitsgaders gepronuntieert ende g’executeert den 2^e^ der daaraanvolgende maand Julij.

Fiat Executie, \[get.\] R. Tulbagh.

\[get.\] J.W. Cloppenburg, Jm. v. Plettenberg, P. Hacker, O.M. Bergh, D. Westerhoff, Otto Ludij Hemmij, L.C. Warneck, T.C. Rönnekamp, Js. Hs. Blanckenberg, P.L. le Suëur, J.F.W. Böttiger, Johs. van Sittert.

Mij present, \[get.\] C.L. Neethling, secretaris.