---
title: FRANS VAN MADAGASCAR
citation: CJ 394 Criminele Process Stukken, 1768, ff. 516-17v.
---

Compareerde voor ons, ondergeteekende gecommitteerdens uijt den edelagtbaare Raad van Justitie deeses gouvernements, den slaaf Frans van Madagascar, toebehoorende den oud heemraad, monsieur Marten Melk, oud naar gissing drie en twintig jaaren, denwelken, ter requisitie van den landdrost tot Stellenbosch en Drakensteijn, meester Jacobus Johannes le Suëur, confesseerde hoe waar is:

Dat den confessant, ter sijner lijfheers plaatse in den kelder als kelderjongen gewerkt hebbende, den, over hem als mandoor gestelden, meede slaaf Willem, hem confessant nu ruijm twee maanden voorleeden, op een seekeren morgen over agt uuren, drie glasen wijn te drinken gegeeven had, waarna den confessant met drinken hebbende willen uijtscheijden, voorseijde Willem hem confessant, onder het geeven van meerderen wijn, had toegevoegt: Toe, drink maar!, invoegen den confessant nog meer gedronken had, en daardoor dronken geraakt sijnde, sig vervolgens uijt den kelder weg en naar ’t bosch had begeeven, alwaar sig tot slaapen needergelegt had.

Dat voorseijde Willem naar ’t middageeten hem confessant in ’t bosch sijnde koomen soeken, den confessant wacker gemaakt en, onder ’t seggen: Wat ben gij dronken?, met een stok geslagen had, waarna den confessant sig naar ’t wijnpakhuijs had begeeven, sijn mandje gehaald, mitsgaders daarmeede gegaan was naar den wijngaard om druijven te snijden, ’tgeen hij confessant ook gedaan heeft.

Dat wanneer den confessant dien eijgensten avond, in den donkeren met de slaven meijden in naame Silvia en Mars[^1] voor ’t slavinnenhuijs had geseeten, voorseijde Willem, sonder te weeten waarom denselven sulx gedaan had, was gekomen en hem confessant, die als half slapende geseeten had, een slag met de hand om de ooren had toegebragt, sulx den confessant opstaande, een agter de deur van ’t slavenhuijs staanden kirrij gehaald, en voorseijde Willem daarmeede een slag aan ’t hoofd toegebragt had, sonder te weeten waar dien jongen daardoor geraakt heeft, hebbende hij confessant die toenmaals nog wat beschonken geweest was, geen voorneemen gehad om dien jongen dood te slaan, en hem, volgens sijne gedagten, ook soo een force slag niet had gegeeven.

Dat den confessant voorseijde Willem ter aarden hebbende sien vallen, sijn kirrij weggeworpen, en sig aan drossen begeeven had, sijnde dien nagt elders in de bosjes verbleeven; en ’s volgenden daags naar over ’t gebergte gegaan weesende, was den confessant, naar vijf dagen omswervens, door eenige Hottentotten gevangen genoomen en naar Swellendam in den tronk gebragt geworden.

Dat aldus is geconfesseerd in ’t Casteel de Goede Hoop, den 10^e^ Junij 1768, voor d’ edele Tobias Christiaan Rönnekamp en Jan Frederik Willem Böttiger, leeden uijt den edelagtbaare Raad van Justitie, voormeld, die de minuten deeses, beneevens den confessant ende mij, secretaris, meede behoorlijk hebben gesubscribeert.

’Twelk ik getuijge, \[get.\] C.L. Neethling, secretaris.

Recollement

Compareerde voor ons, ondergeteekende gecommitteerdens uijt den edelagtbaare Raad van Justitie deeses gouvernements, voormeld, Frans van Madagascar, denwelken deese, sijne gegeevene confessie, van woorde tot woorde, klaar en duijdelijk, voorgeleesen sijnde, verklaarde daarbij te persisteeren, niet begeerende dat er iets meer bijgevoegt ofte van gedaan werden sal, betuijgend alle ’t voorenstaande de waarheijd te sijn.

Aldus gerecolleerd in ’t Casteel de Goede Hoop, den 11^e^ Junij 1768.

Dit X is ’t handmerk van Frans.

Als gecommitteerdens, \[get.\] T.C. Rönnekamp, Johs. van Sittert.

Mij praesent, \[get.\] C.L. Neethling, secretaris.

[^1]: *Sic*. In the *sententie* her name is spelt ‘Mars’, but in the other documentation ‘Martje’. Both Silvia and Martje were from Madagascar and so would have been able to talk with Frans in their own language, giving rise to the suspicion that that they were telling him about Willem’s whereabouts. In their own testimonies (CJ 394, ff. 523-24) they both denied that they were with Frans and said that they were sleeping in the women’s quarters.