---
title: JAN HENDRIK HOP
citation: 1/STB 3/9 Criminele Verklaringen, 1740-1746, unpaginated.
---

Huijden, den 26^e^ November 1742, compareerde voor mij, Arnold Schephausen, secretaris van Stellenbosch en Draakensteijn, in ’t bijweesen van de naartenoemene getuijgen, den burger Daniël Bokkelenberg, dewelke, ter requisitie van den Landdrost, sieur Pieter Lourensz, verklaarde de waarheijd te zijn:

Dat hij comparant in dit loopende jaar, sonder den eijgentlijken tijd te weeten, met den burger Albert van Zeijl naar sijn plaats, geleegen onder in de Lange Valleij, rijdende, met denselven aangereeden is op de post van den oud burgerraad, sieur Jan Hendrik Hop, geleegen aan de Piquetbergen, in de wandeling genaamd de Drooge Rijs Kloof, alwaar ter dier tijd niet anders als slaaven van gemelten sieur Hop laagen.

Dat hij comparant alsdoen, in een camer die open stond, gesien heeft, eenige schietgeweeren, alsmeede stelroers, waarbij insgelijk een bandelier met een kruijthooren en kogel\[…\]​[^1] was, hebbende hij comparant verscheijde maalen tevooren gesien aldaar ook kruijt en kogels waren.

Nog betuijgt den comparant dat hij eenige tijd geleeden van den burger Erasmus Smit verstaan heeft dat denselven op een Sondag, voormelten plaats van sieur Hop voorbij rijdende, gesien hadde, dat er twee jongens met geweer na een teijken schooten, en dat hij een Hottentotsmeijd, die van het huijs bij hem quam, gevraagt hadde, wie dat daar na een teijken schoot, daarop deselve hem op geantwoord hadde, dat het twee jongens waren.

Voorts niet meer verklaarende, geeft den comparant voor reedenen van weetenschap als in den text, met presentatie van dit sijn gedeposeerde, ten allen tijden, als ’t mogte vereijscht werden, met solemneelen eede nader te willen bevestigen.

Dat aldus passeerde aan Stellenbosch, ten overstaan van den substituut Jan Hendrik Narb ende den boode Jan van Ellewe, als getuijgen van geloove hiertoe versogt.

Dit merk X heeft Daniël Bokkelenberg eijgenhandig gestelt.

Als getuijgen, \[get.\] Jan Hendrik Narb, J. van Ellewe.

In kennisse van mij, \[get.\] A. Schephausen, secretaris.

**1/STB 3/9** Criminele Verklaringen, 1740-1746, unpaginated.

Huijden, den 26^e^ November 1742, compareerde voor mij, Arnold Schephausen, secretaris van Stellenbosch en Draakensteijn, ter presentie van de naargenoemde getuijgen, den burger Nicolaas Pilletje, dewelke, ter requisitie van den landdrost, sieur Pieter Lourensz, verklaarde de waarheijd te zijn:

Dat hij comparant in ’t jongst gepasseerde jaar 1741 van de plaats van den burger Abraham Mouton naar huijs willende rijden, en bij de plaats van den oud burgerraad, sieur Jan Hendrik Hop, in de Bergsvalleij, komende, aldaar een ossewaagen heeft sien staan, waarbij sig eenige slaaven van denselven sieur Hop bevonden, die daar waren, in ’t veld te rijden om wild te schieten, bij hun hebbende twee geweers en een bandelier.

Dat hij comparant aan een van die slaaven, welke posthouder aan de Piquetbergen en Alexander genaamt is, gevraagt heeft: Waar wil je met die waagen na toe gaan; daar denselven op antwoorde: Ik wil in ’t veld rijden om wild te schieten; daar hij comparant op repliceerde: Dat mag jij immers niet doen, ’t is verbooden; daar dien slaaf hem comparant seer brutaal op antwoorde: Wat? Ik sal in ’t veld rijden.

Dat hij comparant daarop in ’t wegrijden gehoort heeft dat de andere slaaven teegens voormelten Alexander seijden: Wij willen niet in ’t veld rijden, daar is die Duijtsman, die heeft ons gesien, en sal ons altemets agteraan jaagen, en sal ons in ’t veld doot schieten; daar voormelten Alexander op repliceerde: Wat? Jouluij sult mee gaan, of ik sal jouluij op de leer binden en slaan; hebbende hij comparant voorts niet meer kunnen hooren wat tusschen haarlieden is voorgevallen, doordien sijn weg naar huijs vervolgde.

Laatstelijk betuijgt den comparant nog dat hij diverse maalen, soo op de plaats van gemelten sieur Hop in de Bergvalleij \[*sic*\] als de Piquetbergen, eenige geweers heeft gesien, alwaar anders niet lagen als slaaven van meergeszeijde sieur Hop.

Anders niet verklaarende, geeft den comparant voor reedenen van weetenschap als in den text, met presentatie dit, sijn gedeposeerde, ten allen tijden, als ’t vereijscht mogte werden, met solemneelen eede nader te sullen gestand doen.

Dat aldus passeerde aan Stellenbosch, ten overstaan van den substituut Jan Hendrik Narb ende den boode Jan van Ellewe, als getuijgen van geloove hiertoe versogt.

NP (deese letteren heeft Nicolaas Pilletje eijgenhandig gestelt).

Als getuijgen, \[get.\] Jan Hendrik Narb, J. van Ellewe.

In kennisse van mij, \[get.\] A. Schephausen, secretaris.

**1/STB 3/9** Criminele Verklaringen, 1740-1746, unpaginated.

Huijden, den 24^e^ December 1742, compareerde voor mij, Arnold Schephausen, secretaris van Stellenbosch en Draakensteijn, in ’t bijweesen van de naartenoemene getuijgen, den landbouwer Erasmus Smit, dewelke, ter requisitie van den landdrost, sieur Pieter Lourensz, verklaarde, de waarachtige waarheijd te zijn:

Dat nu eenigen tijd geleeden, sonder precies te weeten wanneer, hij comparant van sijn plaats, geleegen aan het Kruijs, naar die van den burger Jacobus Gildenhuijsen, leggende aan de Piquetbergen, willende rijden en de plaats van den oud burgerraad sieur Jan Hendrik Hop aan de Piquetbergen passeerende, gesien heeft dat er op die plaats, op de hoek van de kraal, met geweer geschooten wierd, waarop hij comparant een Hottentotsmeijd, welke bij gemelten sieur Hop woonagtig was, en die dichte bij het huijs de lammerschaapen oppaste, heeft gevraagt: Wie schiet daar? Daar deselve hem comparant op antwoorde: Dat zijn twee jongens; daar hij comparant op repliceerde: Sijn dat jongens, sij hebben immers witte hemden aan?; en sij wederom: Ja! Dat is Galenje en Latijn, die schieten na een teijken; waarop hij comparant sig van daar vervolgens na voorseijde Gildenhuijsen heeft begeeven.

Nog getuijgt den comparant dat hem bewust is, en ook dikwils gesien heeft, dat de slaaven, welke op de plaats van gemelten sieur Hop, sonder knegt leggen, geweers onder haar hebben, alsmeede bandeliers.

Anders niet verklaarende, geeft den comparant voor reedenen van weetenschap als in den text, met presentatie, als ’t mogte vereijscht werden, dit, sijn gedeposeerde, ten allen tijden met solemnelen eede te sullen bevestigen.

Dat aldus passeerde aan Stellenbosch, ten overstaan van den substituut Jan Hendrik Narb ende den boode Jan van Ellewe, als getuijgen hiertoe versogt.

\[get.\] Rasmes Smet \[*sic*\].

Als getuijgen, \[get.\] Jan Hendrik Narb, J. van Ellewe.

In kennisse van mij, \[get.\] A. Schephausen, secretaris.

[^1]: This illegible word was probably ‘kogelbak’.
