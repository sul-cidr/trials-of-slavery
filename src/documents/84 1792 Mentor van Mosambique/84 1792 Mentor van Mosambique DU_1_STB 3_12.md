---
title: MENTOR VAN MOSAMBIQUE
citation: 1/STB 3/12 Criminele Verklaringen, 1786-1793, unpaginated.
---

Relaas gegeven, ten overstaan van de ondergeteekende gecommitteerde heemraden, de edele Johan Bernhard Hoffman en Pieter Gerhard Wium, ende ter requisitie van den landdrost van Stellenbosch en Drakenstein, de heer Hendrik Lodewijk Bletterman, door den burger Tieleman Roos Jansz, van competenten ouderdom, luijdende hetselve als volgt:

Dat den relatant, die bij zijn oom, den burger Francois Roos, woonagtig is, op gisteren namiddag vanuijt het woonhuijs zig naar het land begevende, de slaaf Mentor van Mosambique, aan den burger Stephanus Francois Joubert toebehorende, omtrend een hondert schreeden van het huijs had aangetroffen, tot welke slaaf den relatant substantieelijk gesegt hebbende: Dag, jonge; denselven hem relatant niet had willen groeten, waarop den relatant hem gevraagt hebbende off hij Mentor dan geen Christ groeten, hetgeen dien slaaf beantwoord had met het zeggen van neen, want niet verpligt te zijn om den relatant, maar wel zijn lijfheer en lijfvrouw, te groeten. Des den relatant over het brutaal gedrag van dien slaaf denselven een slag met een, in handen hebbende, ligte kerrij \[*sic*\] hebbende gegeeven, deselve slaaf terstond daarop hem relatant bij de hals gegreepen, en de relatant gemelde slaaf ook met bijde handen aan den hals had aangetast om bevrijd te worden, en daarop met de eene hand gemelde slaaf Mentor een slag in het aangezigt gegeeven waardoor den relatant van hem is afgeraakt.

Dat voormelde slaaf Mentor hierna tragten de een end van een bamboes sweepstok op te nemen, den relatant gepoogd had hem te vooren te koomen, wanneer voormelde slaaf den relatant weggestooten en hetselve end bamboes had opgeligt, en den relatant alstoen hem Mentor een slag op het hoovd toegebragt, waardoor des relatants hoed van het hoovd was gevallen, en zig agterwaards getragt te retireeren, des den relatant dien slaaf vervolgende, denselven hem relatant nog een slag had getragt toe te brengen, dog hetwelk den relatant, door een zijdelengsche sprong, was ontkomen.

Dat den relatant voormelde slaaf Mentor daarop aangetast hebbende, met intentie hem gevangen te nemen, daarbij gekomen was den burger Pieter de Villiers, welke den relatant meede geholpen had voormelde slaaf Mentor vast te houden, dog had deselve slaav zig weten te ontrukken, en alstoen den relatant bij het linkerbeen gevat, wanneer den relatant hem Mentor een slag in het aangesigt had gegeven dat neus en mond bloede, en vervolgens losgelaten, waarop voormelde slaaf Mentor zig naar de, daar nabij leggende, woonplaats van zijn lijfheer had begeeven.

Betuijgende den relatant laastelijk dat toen voormelde Mentor hem relatant bij de hals had aangetast, denselve gezegt had: Had ik maar mijn mes bij mij.

Niets meer relateerende, geevt den relatant voor reedenen van wetenschap als in den text, berijd zijnde hetzelve nader solemneel gestand te doen.

Aldus gepasseert ter secretarije aan Stellenbosch, den 22^e^ November 1792.

\[get.\] Tieleman Roos Jansz.

Als gecommitteerdens, \[get.\] J.B. Hoffman, P.G. Wium.

Mij present, \[get.\] J.P. Faure, secretaris.