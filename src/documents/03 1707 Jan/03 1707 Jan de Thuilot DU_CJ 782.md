---
doc_no: CJ 782
citation: Sententiën, 1705-1713, ff. 136-141.
---

# JAN DE THUILOT

**CJ 782** Sententiën, 1705-1713, ff. 136-141.

Aangesien den provisioneel landdrost aan ons, voor eenigen tijd verleeden, heeft vertoond hoe dat den landbouwer Jan de Thuilot, woonagtig in de Wagemaakers Valeij onder het district van Draakenstein, in de maand December lestleeden, in zijn eigen huis, zig hadde schuldig gemaakt aan twee abominable manslagen aan een zijner slaaven Andries, en van bij hem in dienst zijnde Hottentot, Caffer genaamd, waarop hem landdrost, t’ zijner verzoeken, vermits zijn aufugie, is verleend provisie, beneevens een eerste, tweede en derde citatie bij edicte, mitsgaders een vierde mandament *ex superabundanti*,[^1] met een premie van vijfentwintig rijxdaalders voor degeene die hem mog te komen te apprehendeeren en in handen van de justitie te leeveren, beneevens een interdictie penaal voor alzulke die hem opgehouden, helpen verbergen of eenige leevensmiddelen mogte toegevoegd hebben, zonder dat hij egter ten geprefigeerden dage verscheenen, maar als nog latiteerende is, zulks die delicten niet alleen na regten voor bekend, maar hij Jan de Thuilot voor den daader, als daarvan geconvinceerd en overtuigd, werd gehouden dezelve te hebben geperpetreerd, des den genoemde landdrost vervolgens heeft gediend van *intendit*, mitsgaders de verificatien daartoe specteerende, waar uit den edelagtbare Raade van Justitie klaar en evident consteerd, alsook ten genoegen gebleeken is:

Dat wanneer zijn defaillants slaaven en Hottentots op den 4^e^ der gezeide maand van ’t land, kooren gesneeden hebbende, thuis waaren gekomen, hij defaillant in euvelen moede den gemelte slaav Andries en Hottentot, Caffer genaamd, op het vermoeden dat zijn sleutels genoomen en geborgen hadden, heeft aangeroepen, gebonden, met de handen aan een balk opgehaald, met een kaptouw gants deerlijk afgerost, en daarbij zoo lange gecontinueerd totdat moede is geworden, dat hij latitant vervolgens met dreijgementen eenen Christiaan Uijker heeft gepersuadeerd om de ellendige lijders mede ieder een slag à drie met hetzelfde toe te brengen, dewelke bekend heeft hetzelve gedaan te hebben. Dat hij, Jan de Thuilot, deeze menschen vervolgens nogh tragten met de voet te trappen of te schoppen, dog dat door, tusschen en bij geval daarop in komende, Barent Pietersz. Blom, (alias) magere Barent, is verhinderd en tegen gesprooken, die hem delinquant geraaden heeft dezelve los te maaken, na Stellenbosch te brengen, haar aan te klaagen, en aldaar na verdienste door den Officier te doen straffen. Dat hij defaillant de lijders op haare erbarmelijke lamentatien, en ernstige vermaaninge van voornoemde magere Barent, wel heeft ontbonden en los gemaakt, maar dat gezeide Barent vandaar weder vertrekkende, hij, Jan de Thuilot, tot dat barbaris besluit is gekomen van die twee zoo jammerlijke afgeroste lijders de voeten te binden, dezelve met het hoofd nederwaards aan dezelve balk weder op te hangen, en andermaal met hetzelve kaptouw over de lighaamen te slaan, laatende dezelve omtrent een uur lang in dat postuur hangen, waarna hij haar los laatende, den Hottentot Caffer zoodanig heeft getrapt en geschopt dat daarop aanstonds den geest gaf, en den slaav eenige weinige dagen daaraan mede, naar alle apparentie, door die euvelle kastijding, schoppen of trappen gestorven en omgebragt zal zijn; waarop hij aanstonds van zijn huis geretireerd, de vlugt genoomen, en wegens zijn non comparitie hem zelve aan die afgrijsselijke moordaaden schuldig gemaakt ende justitie versmaad heeft.

Alle ’twelke zijnde zeer abominable capitaale delicten, en dat op zulke cruelle \[*sic*\], barbarische wijse uijtgevoerd, dat ze den mensch doet afgrijzen die onder welgestelde eer- en vreedelievende regeeringen, daar niet als de liefde, rust en eendragt geplant en voortgezet, mitsgaders de justitie, tot weering en demping van de moetwillige misdaaden, spoorloose ongebondendheeden, en alle andere quaade zijdgangen, zuiver geconserveerd werd, op het aller seveerst strafbaar zijn.

Zoo is dat den edelagtbare Raade van Justitie, ten dage dienende, gezien ende geresumeerd hebbende het schriftelijk intendit, met de verdere stukken en documenten bij den provisioneel landdrost sieur Samuel Martini de Mours in juditio tot justificatie van zijn vermeeten geproduceerd, mitsgaders zijne conclusie *ratione officii* tegens den gedaagden, defaillant en latitant Jan de Thuilot gedaan ende genoomen, wijders met rijpe deliberatie van raade aandagtelijk gepondereerd en gelet op alle ’tgeene waarin haar Edel Agtbaarens in deeze te letten stond, doende regt in den naam en van wegen haar hoogmogende de Heeren Staten Generaal der vrije Vereenigde Nederlanden, den defaillant Jan du Thuilot hebben gecondemneert, gelijk hem condemneeren bij deezen: dat zoo wanneer in handen van de justitie alhier mogt komen te geraaken, geharquebuseerd te sullen worden datter de dood na volgd, met confiscatie van alle zijne goederen, alvoorens afgetrokken de kosten en mise van de justitie, de eene helft voor den eijscher en d’ andere helft voor de kamer.

Aldus gedaan en gesententieerd in ’t Casteel de Goede Hoop, den 5^e^ Julij 1708.

Gepronuntieerd den 7^e^ daaraan.

\[get.\] L. v. Assenburgh, Joan Corns. d’Ableing, O. Bergh, Jns. Swellengrebel, Willem van Putten, K.J. Slotsboo, J. Brommert, Cornelis Botma, CDH (deese letteren heeft Claas Hendrikx Diepenauw gestel\[t\]), Hendrick Bouman.

Mij present, \[get.\] A. Poulle, secretaris.

[^1]: *Sic* for *ex superabundantia*. By law people were allowed three chances, but a fourth one was added ‘in superabundance’.