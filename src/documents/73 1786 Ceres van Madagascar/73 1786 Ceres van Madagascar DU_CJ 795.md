---
title: CERES VAN MADAGASCAR & APRIL VAN CEIJLON
citation: CJ 795 Sententiën, 1782-1789, ff. 286-96.
---

Alsoo Ceres van Madagascar, oud na gissing dertig jaaren, en April van Ceijlon, na gissing oud veertig jaaren, beijde slaaven van den burger Olthman Ahlers, thans ’s heeren gevangens, vrijwillig beleeden hebben, en den edelagtbaare Raad van Justitie deeses gouvernements, wijders evident gebleeken is:

Dat den eersten gevangen Ceres den tijd van wel vier jaaren herwaards, op zijn lijfheers, in de Tijgebergen geleegene plaats, met de slavinne Louisa, die meede gemelde zijn gevangen lijfheer toebehoord, gehouden hebbende, den tweeden gevangen April, op den 18^e^ der jongstleeden maand Februarij, wanneer tezaamen in de kelder moesten werken, tot den eersten gevangen had gesegd: Bent gij ook een keerel, en loopt bij de meijd Louisa, die ook bij andere jongens loopt?, den eersten gevangen daarop had g’antwoord: Wat plaagd gij mij? Dat heb ik niet gesien!, zonder dat voor alsdoen dienaangaande tusschen de 1^e^ en 2^e^ gevangen iets verder gesprooken was.

Dat den eersten gevangen egter over dat zeggen jalouzij gevoed \[*sic*\] hebbende, denselven dus, wanneer zij ’s avonds in de kelder met werken gedaan hadden, zig, de klocke wel agt uuren, door de agterdeur in de combuijs begeeven had, alwaar den tweeden gevangen zig reeds bevond en voorseijde slavin Louisa beesig was om theewater voor haare lijfheers kinderen in gereedheijd te brengen; hebbende den eersten gevangen zig, in de combuijs koomende, regtstreeks en al lachende, zonder een woord, nog teegens de meijd, nog teegens de verdere in de combuijs zijnde slaaven te spreeken, na gemelde Louisa begeeven, deselve bij de hand gevat, en zoo door de agterdeur meede uijt de combuijs en na buijten genomen, in ’t uijtgaan teegens de 2^e^ gevangen gesegt hebbende: Toe, kom nu buijten en maak waar wat gij gesegt hebt, dus den tweeden gevangen ook meede na buijten gegaan was.

Dat den eersten gevangen, soo ras met gemelde Louisa en April buijten de combuijs was geweest, hij 1^e^ gevangen meergemelde Louisa ter rheede gesteld en gevraagd had: Wat hoor ik! Loop gij ook bij andere jongens?, die slavin daarop had gevraagd: Wie segt dat?, op ’twelke den 1^e^ gevangen g’antwoord hebbende: April segt dat!, meergemelde Louisa had gevraagd: Is dat waar?, waarop den 1^e^ gevangen hervat hebbende: Ja, dat is waar!, met bijvoeging: Daar staat April, vraagd het hem zelvs!, gemelde Louisa daarop aan den tweede gevangen daarna gevraagd, dog die jongen daarop niets g’antwoord had.

Dat den 1^e^ gevangen alsdoen gemelde Louisa, na haar alvorens geslagen te hebben, met een mes een steek in de slinkerborst toegebragt had, dewelke, met verbreeking van de 2^e^ ribbe, gepenetreerd hebbende door de long, met quetzing van derselver bloedvaten, dus volstrekt doodelijk geweest is; waarop den gevangen zig opstonds met de vlugt heeft gesalveert.

Dat vermits voorseijde Louisa niet weeder terug gekoomen was, haare, zig in de combuijs bevonden hebbende, moeder, de slavinne Sanna, eenige agterdogt opgevat en dus na deselve was gaan zien; als wanneer zij voorseijde haar dogter Louisa tusschen het huijs en hoenderhok voor over als dood had vinden leggen; gelijk dan wanneer ze, ter ordre van hunnen daarbij geroepene lijfheer, opgenoomen wierd, ook dood geweest was.

Dat den 2^e^ gevangen dien nagt absent gebleeven, dog ’s volgenden morgens weeder in den kelder aan ’t werk gekomen zijnde, alsdoen voorgewend had dien nagt, dewijl wat beschonken geweest was, in den wijngaard geslapen te hebben, denselven egter, nadat, de klocke ’s morgens agt uuren, in de combuijs zijn brood was koomen haalen en aldaar het ontsielde lighaam der slavinne Louisa had zien leggen, het had zoeken te ontvlugten; dog door het volk gevat en vastgemaakt zijnde, is denselven Caabwaards getransporteerd. Gelijk dan den 1^e^ gevangen, die eenige daagen daarna aan De Grendel is ontdekt en gevange genoomen geworden, meede Caabwaards gebragt en dus beijde in handen van justitie overgeleevert geworden zijn.

Maar nademaal zulken opzettelijken moord, quaadaardige beschuldiging en opstookingen tot moorden in een land alwaar het regt behoorlijk gehandhaafd word, geensints gedult, maar andere sulke moordsugtige en quaadwillige deugnieten ten voorbeelde, na vereijsch van zaaken, gepunieert werden moeten.

Soo is ’t, dat den edelagtbaare Raad van Justitie, geleesen en overwoogen hebbende den schriftelijken crimineelen eijsch ende conclusie, door den *pro interim* Fiscaal alhier, sieur Gabriel Exter, *ratione officii*, op ende jeegens de beijde gevangens gedaan ende genoomen, mitsgaders gelet op alles wat ter zaake dienende was en haar edelagtbaarens konde doen moveeren, regt doende uijt naame ende van weegens de hoogmoogende Heeren Staaten Generaal der Vereenigde Neederlanden, beijde de gevangens, Ceres van Madagascar en April van Ceijlon, hebben gecondemneert, zoo als hun edelagtbaarens denselven condemneeren bij deesen: omme gebragt te worden ter plaatse alwaar men alhier gewoon is crimineele sententiën te executeeren, en aldaar den scherpregter overgeleevert zijnde, den eersten gevangen Ceres op een kruijs gebonden zijnde, van onderen op met de slag van gratie geleedebraakt, vervolgens desselvs doode lighaam na het buijten geregt gesleept, om aldaar op een rad gelegt te worden, en dus te verblijven ter prooije van de lugt en vogelen des heemels; voorts den tweeden gevangen April van Ceijlon, omme met een strop om den hals onder de galg te pronk gesteld te worden, vervolgens aan een paal gebonden, met roeden op de bloote rugge strengelijk gegeesseld en daarop gebrandmerkt zijnde, daarna in de ketting geklonken te werden om daarin den tijd van vijf agtereenvolgende jaaren op ’t Robben Eijland, zonder loon, aan de gemeene werken te arbeijden, mitsgaders na expiratie van dien tijd aan zijn lijfheer terug gegeeven te werden; met condemnatie van beijde de gevangens in de kosten en misen van justitie.

Aldus gedaan en gesententieerd aan Cabo de Goede Hoop, den 23^e^ Maart 1786, mitsgaders gepronuntieerd in ’t Casteel de Goede Hoop, den 1^e^ der daaraanvolgende maand April en g’executeerd ten zelven dage.

Fiat Executie, \[get.\] C.J. van de Graaff.

\[get.\] P. Hacker, Gs. Hk. Cruijwagen, Johs. Smuts, S. v. Echten, As. van Sittert, J.M. Horak, J.M. Bletterman, W.F. v. Reede van Oudtshoorn, C.G. Maasdorp, G.H. Meijer, O.G. de Wet.

Mij present, \[get.\] C. van Aersen, secretaris.