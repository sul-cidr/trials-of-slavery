---
doc_no: CJ 2485
citation: Inkoomende Brieven, 1729-1759, Deel 1, ff. 130-33.
---

# JANUARIJ VAN BOEGIES ET AL.

**CJ 2485** Inkoomende Brieven, 1729-1759, Deel 1, ff. 130-33.

Cabo de Goede Hoop.

Aan den weledele gestrenge heere Rijk Tulbagh, g’eligeert gouverneur van Cabo, voormeld, ende den resorte van dien etc. etc. etc.

Weledele gestrenge heer!

Neeme de vrijheijt hierneevens Caebwaerts op te senden, seekeren Bougeneesen mans slaef (zijnde, soo als best van hem verstaen kan, Januarij genaamt, sonder desselfs meester te kunnen noemen, en nu, 3 à 4 weeken geleeden, met nog neegen andere lijfeijgenen, alle Oosterlingen en onlangs uijt India hier aangebragt, van hunne, aen Cabo woonende, lijfheeren gevlugt) denwelke mij, door den landbouwer Andries van Dijk, gevangen is overgeleevert geworden, met berigt dat gemelde slaef op den 2^de^ deeser maand, des voordemiddags, met ende beneevens nog vijf andere lijfeijgenen, die met 1 bajonet, 1 bijl, 1 kapmes, 3 messen en 5 knuppels gewapent waren, op de plaats van den meede landbouwer Fredrik Hijlon, over de berg aan de Klijne Riviersvallij geleegen, gekoomen zijnde, drie van voorseijde slaeven, nademael zijlieden sig niet hadden willen gevangen geeven en selfs onder ’t geroep van: Amock, te weer tragten te stellen, soo door hem Van Dijk (denwelken ter voorseijde plaetse woonagtig is), als door gedagte Hijlon en seeker jongeling, Martiens Hendrikse genaamt, doodgeschooten waeren geworden, als meede dat een vierde slaef, al vlugtende, door een lijfeijgen van meergemelde Van Dijk met een stock sodanig een slag, soo op de rug, als teegen het hoofd, was toegebragt, dat insgelijx wijnig tijds daeraen den geest gegeeven had, mitsgaders wijders dat den slaef Januarij, boovengemeld, (die hij Van Dijk segt dat niets bij sig gehad, nog ook te weeten dat eenig teegenweer gedaen heeft) daerop door gerepte Van Dijk geapprehendeert geworden was, en eijndelijk dat den sesde of overige slaef sig inmiddens met de vlugt, soo als ook nog absent is, gesalveert had.

Ende ten aensien den laetstgemelde sig mogelijk wel weeder bij zijn vier andere mackers (hoewel meergemelde Januarij voorgeeft dat zijlieden ter saeke van onderlinge ontstane questi van den anderen waren afgeschijden) sal vervoegt hebben, en men daer en booven verstendigt geworden is, dat gints en herwaerts langs het strand, omtrent de Hanglip, eenige voetspooren souden ontdekt geworden zijn; soo heb ik, ten eijnde bij moogelijkheijt die fugativen te kunnen agterhaelen, reets twee commandos, als namentlijk de eene van hier en de andere van de Botrivier, over de berg geleegen, om malkanderen aan de groote baaij, agter de Hanglip, te gemoet te koomen, uijtgezonden; van welk een en ander de eer heb uw weledele gestrenge bij deesen onderdaniglijk berigt te doen, terwijl wijders met de uijtterste hoogagting verblijve.

Weledele gestrenge heer!

Uw weledele gestrenges seer onderdanigen en gehoorsamen dienaer,

\[get.\] A. van Schoor.

Stellenbosch, den 12^e^ Februarij 1751.