---
doc_no: CJ 788
citation: Sententiën, 1750-1755, ff. 58-67.
---

# JANUARIJ VAN BOEGIES ET AL.

**CJ 788** Sententiën, 1750-1755, ff. 58-67.

Dewijl uijt de vrijwillige gerecolleerde confessiën van Tallone van Boegies, als bandiet in ’s edele Compagnies slaven logie beschijden geweest, oud omtrent 40, Jason van Boegies, lijfeijgen van den Capitain Lieutenant d’ edele Wijnand Willem Muijs, oud 36, Jephta van Boegies en Baatjoe van Balij, bijde slaaven van den cipier Hermanus Hermansz., den eenen oud 25 en den anderen 22, Fortuijn van Boegies, toebehoorende den Chinees Limpsinko, oud 24, Pomade van Macassar, slaaf van den soldaat Nicolaas van Blerk, oud 30, September van Padang, lijfeijgen van den meester knegt der waapenkamer Jochim Kannemijer, oud 25, Maij van Sambouwa, toebehoorende den burger Roelof Ruijgrok, oud 30, Baatjoe van Boegies, lijfeijgen van den burger Gijsbert Rogiers, oud 40, Baatjoe van Mandhaar, slaaf van de capitain ter zee d’ edele Gerrit Rijndertsz. de Vos, oud 25, en April van Boegies, toebehoorende Hendrick Pietersz. van Gale, meede naar gissing oud 40 jaaren, thans ’s heeren gevangens, buijten pijn ofte dwang van banden, van ijsers, dan wel de minste bedrijging van dien gedaan, en andere stucken ten processe gefourneert, den edelagtbaare Raad van Justitie deeses gouvernements sonneklaar is gebleeken:

Dat de gevangens onderling met malkander afspraak genoomen hebbende om te gaan drossen, ende wel insonderheijd op het voorstel van den eersten gevangen, die hun voor ’t meeste gedeelte heeft ingeprent dat er onlangs ook een parthij slaaven de vlugt genoomen hadden, dewelke reets behouden in een vrije negereij, dan wel op Madagascar, aangeland waaren, zij gevangens gesamentlijk ten dien eijnde op Saturdag avond, zijnde geweest den 13 der gepasseerde maand Februarij, ten getalle van derthien stux, den eenen na den andere, hun agter ’t Casteel begeeven hebben; alwaar dan ook den eerste en tweede gevangen, onderwijl dat sommige der gevangens nog aankoomende waaren, tot hunne capitains en aanvoerders aangestelt zijn geworden. Waarna sij gevangens hun, behalven den seevenden gevangen, die vermits, volgens sijn voorgeeven, den regten wegwijser aldaar niet praesent was, weederom terug is gekeert, hun gesamentlijk, over de Zoute Rievier \[*sic*\] naar de kant van Jan Biesjes Kraal begeeven hebbende, den eerste gevangen als hun eerste hoof en capitain, den vijfde en elfde gevangens, van daar na de Caab weederom terug heeft gesonden, met ordre om niet alleen kost voor hun te gaan haalen, tot welkers inkoop hij eerste dan ook aan den tweede gevangen vijf schellingen, om aan den vijfde en elfde gevangen ter hand te stellen, gegeeven heeft, maar ook teffens sijne twee afgesanten heeft geordonneert, om teegens den seevende gevangen aan de Caab te seggen, dat hij seevende gevangen met den snaphaan en ’t kruijt, agtervolgens zijne gedaane beloften, meede bij hem en sijn complot koomen moeste, hetwelke door den tweede gevangen insgelijx aan deselve is belast geworden, op welke bekoomene ordre de twee voornoemde gevangens sig dan ook immediaat Caabwaarts vervoegt hebben, alwaar gekoomen zijnde, heeft den vijfde aan den elfde gevangen, van den ontfangene vijf schellingen, een schelling tot den inkoop van brood afgegeeven, waarmeede hij elfde gevangen sig egter van hem heeft geabsenteert en naar huijs gegaan is, sonder sig wederom het complot[^1] te bemoeijen, oversulx hij vijfde gevangen voor een schelling brood, en drie schellingen vis gekogt hebbende, zich daarmeede weederom op weg naar buijten bij het complot begeeven heeft, sonder egter den seevende gevangen, die in het Casteel sig onthoudende was, gesprooken te hebben, ter saake dat hij vijfde gevangen ’s nagts aan de Caab gekoomen is en dus geen occasie gehad heeft den seevende gevangen te kunnen spreeken. Welk complot door hem vijfde gevangen dan gevonden zijnde ter plaatse alwaar hij hetselve gelaaten hadde, is wijders door den eerste, tweede, derde, vijfde en sesde gevangens, op het voorstel van den eerste en sesde gevangen aldaar beslooten, tot verkrijging van kost hun op de buijten plaatsen te begeeven, en aldaar in der minne kost en andere benoodigtheeden te vraagen; dog in gevalle hun deselve geweijgert wierden, als dan alles wat hun voorquam te sullen vermoorden en wegneemen, met bijvoeging van den eerste gevangen dat indien ijmand van hun gevangens niet meede doen wilde, hij eerste gevangen denselven rampocken[^2] ofte vermoorden soude, ende sij gevangens met dit, hun quaad voorneemen, sig daaromstreeks nog opgehouden hebbende tot Dingsdag, den 16 Februarij jongstleeden, sijn sijlieden, ’s agtermiddags in de ruijgte te slaapen leggende, door een commando Europeesen geattaqueert en eijndelijk tot de overgaave genootsaakt geworden, waartoe zij gevangens egter in den beginne geensints hebben willen resolveeren, aangesien den eerste gevangen, als hun eerste capitain, met een groot mes of parrang in sijn hand opgesprongen is en hun aangemoedigt heeft om hun ter weer te stellen, onder het roepen in ’t Maleitsch: Lavang, dat is: Weert jouw, welke ordre, zij gevangens voor ’t grootste gedeelte dan ook getrouwelijk hebben getragt te agtervolgen, en wel insonderheijd den tweede gevangen, als hun tweede hoofd en capitain, gemerkt hij tweede gevangen met zijn, meede gebragten en zijnen lijfheer omtrend een maand bevoorens ontvreemt hebbenden, houwer niet alleen door het swaaijen van denselven over zijn hoofd zijne bende tot teegenweer heeft soeken aan te moedigen maar ook, doen reets twee van ’t complot dood geschooten waaren, hij tweede gevangen, zich neevens den eerste gevangen, geensints heeft willen gevangen geeven, maar sig soo lange gepoogt heeft te verweeren, totdat het commando genoodsaakt geworden is op hun beijden te schieten en hun, dus gequetst, met hunne andere, nog leevende, seeven complicen, waarvan nog twee stux gewond waaren, in hande der justitie over te leeveren, waarin den seevende en elfde gevangen vervolgens dan ook overgeleevert zijn geworden.

Alle ’twelke sijnde verfoeijelijke daaden, door een bende vlugtende schurken gepleegt, die om enkel moedwil en brooddronkenthijd hun meesters dienst verlaaten hebbende, de ingeseetenen deeses lands opsettlijk en godlooselijk hebben willen exponeeren aan veele, bij hun reets beraamde, gevaarlijke desseijnen, die waarlijk van seer quaade gevolgen hadden kunnen sijn, ende welke dierhalven niet ongestraft kunnen blijven, maar ten voorbeeld en afschrik van alle diergelijke booswigten op ’t rigoureuste dienen gestraft te werden.

Soo is ’t, dat den edelagtbaare Raad van Justitie, voormeld, ten daage dienende, met opmercking hebbende geleesen en geresumeert den schriftelijken crimineelen eijsch en conclusie door den heer Independent Fiscaal Pieter Reede van Oudshoorn *ratione officii* op ende jeegens de gevangens gedaan ende genomen, wijders geleth op haare vrijwillige gerecolleerde confessies, en op al hetgeene voorts ter saake dienende was, en haar edelagtbaarens konde doen moveeren, doende regt uijt naame ende van weegens de hoogmogende heeren Staaten Generaal der Vereenigde Neederlanden, mitsgaders van sijne doorlugtigste hoogheid, den heere Prince van Orange en Nassouw, als erfstadthouder van de Republique, onsen opper Gouverneur, Capitain en Admiraal Generaal, alle de gevangens hebben gecondemneert, gelijk haare edelagtbaarens deselve condemneeren mits deesen: om gebragt te werden ter plaatse alwaar men alhier gewoon is crimineele sententiën te executeeren, en aldaar aan den scherpregter overgeleevert zijnde, den eersten en tweeden gevangens Tallone en Jason, beijde van Boegies, met de coorde aan de galg soodanig gestraft te worden datter de dood naarvolgt, voorts derselver doode lighaamen naar ’t buijten geregt gesleept en aldaar weeder opgehangen sijnde, dus te verblijven totdat door de lugt ende voogelen des heemels sullen weesen verteert, voorts de neegen overige gevangens aan een paal gebonden, met roeden op de bloote ruggen strengelijk gegeesselt, en den derde, vijfde, sesde en seevende gevangens met naamen Jephta en Fortuijn beijde van Boegies, Pomade van Macassar en September van Padang, daarop gebrandmerkt te werden, vervolgens twee aan twee aan malkander in de ketting gekloncken zijnde, daarinne ijder den tijd van vijfthien agtereenvolgende jaaren aan ’s edele Compagnies gemeene wercken sonder loon te arbeijden; wijders den vierde, agtste, neegende, en thiende gevangens, in naame Baatjoe van Balij, Maij van Sambouwa, Baatjoe van Boegies en Baatjoe van Mandhaar, ijder voor den tijd van vijf, en den elfde gevangen, April van Boegies voor drie, agtereenvolgende jaaren in de ketting gekloncken weesende, dus hunne meesters, mits betaalende de costen en misen van justitie, weederom te huijs gesonden te werden; met condemnatie van alle de verdere gevangens in de costen en misen van justitie.

Aldus gedaan ende gesententieert in ’t Casteel de Goede Hoop, den 18^e^ Maart 1751, mitsgaders gepronuntieert ende geëxecuteert den 20^e^ daaraanvolgende.

Fiat Executie, \[get.\] R. Tulbagh.

\[get.\] S. Swellengrebel, J. Meinertzhagen, Hendk. de Ruijter, Ns. Heijning, Cl. Brand, Corns. Eelders, Js. de Grandpreez, Am. Decker, D. d’Aillij, Jn. Raeck, H.J. Prehn, P.J. v.d. Poel.

Mij present, \[get.\] Jn. Fr. Tiemmendorf, secretaris.

[^1]: *Sic*. It seems as if the word *met* before ‘het complot’ was omitted.

[^2]: In the eighteenth century the verb *rampocken* meant ‘to go plundering and stealing in an armed gang’, derived from the Javanese *rampog*, which is translated as ‘to attack somebody or something with spears’ (Boshoff & Nienaber 1967: 531). It is obviously in this last sense that the word is here used. The use of the verb is not known in modern Dutch or Afrikaans, although the noun *rampokker* (gangster) is still common.