---
doc_no: CJ 788
citation: Sententiën, 1750-1755, ff. 151-56.
---

# NEPTUNUS VAN BENGALEN

**CJ 788** Sententiën, 1750-1755, ff. 151-56.

Alsoo Neptunus van Bengalen, slaaf van den oud heemraad Philip du Preez, oud naar gissing 36 jaaren, thans ’s heeren gevangen, buijten pijn ofte dwang van banden, van ijsers, dan wel de minste bedrijging van dien, vrijwillig heeft beleeden, ende het den edelagtbaare Raad van Justitie deeses gouvernements ook evidentelijk is gebleeken:

Dat den gevangen, op sijn lijfheers veeplaats, De Klipkrans genaamt, eenigen tijd alleen beschijden geleegen hebbende, om het vee op te passen, en bij onguur en swaar reegen weer dag en nagt met hetselve in ’t veld moetende weesen; hij gevangen, door groote koude geperst en dewijl, soo als voorgeeft, genoegsaam moedernaakt en sonder kleederen was, agter eenige bosjes geschoolen en een vuurtje gemaakt heeft, in welken tusschentijd het vee weggestreeken en een gedeelte daarvan absent geraakt weesende; heeft des gevangens lijfheer, so ter dier oorsaak, als omdat hij sig niet naar genoegen van denselven gequeeten hadde, hem gevangen van voormelde veeplaats niet alleen weg, en bij sig op desselfs woonplaats genoomen, mitsgaders een ander slaaf, genaamt Claas van Maccassar, als beestewagter in sijn plaats gelegt, maar ook den gevangen tot twee maalen toe deerlijk geslagen; ende hij gevangen vervolgens in de maand Junij jongstleeden door voormelde sijn lijfheer met eenig sogenaamt droog of gusvee weederom naar voormelde veeplaats gesonden geworden sijn, heeft hij gevangen, bij sijn aankomst aldaar, den slaaf Claas niet te huijs gevonden, weshalven den gevangen aldaar so lange vertoeft heeft, tot teegens ten avond, als wanneer gemelde Claas vanuijt het veld te huijs koomende, sig neevens den gevangen bij ’t vuur, dat hij gevangen hadde aangemaakt, heeft needergeset, ende vermits alsdoen geciteerde Claas over het slegt oppassen van hem gevangen nopens hun lijheers vee quam op te haalen, en hem diesweegen alderhande verwijtingen deed, alsmeede dat hij Claas uijt vuijlaardighijd de rondsom \[*sic*\] geleegene, en lange bevoorens verreckte en reets verantwoorde, beestehoorns vergadert, en die langs de muuren geschaart hadde, sijn sijlieden hierover in verschil en vervolgens handgemeen geraakt, bij ’twelke voormelde Claas, als reets oud en afgeleefd sijnde, onder te leggen quam, en alsdoen door den gevangen weeder los en opgelaten wierd; dog hij Claas hierop sijn kirrij opneemende en daarmeede naar den gevangen slaande, heeft hij gevangen dien slag afgeweert en, teffens toornig werdende, een stuck brandhout opgenoomen, en daarmeede eevengemelde Claas een ongeluckige slag aan de slinckersijde van sijn hooft toegebragt, waardoor hij Claas in duijseling op de grond needer viel, sig egter kort daarna weederom opregtende ten huijse uijt gong; ende hij gevangen alsdoen bevreest werdende dat dickwils gemelde Claas naar sijn lijfheer soude gaan klagen en hij gevangen alsdan opnieuws deerlijk soude geslaagen worden, heeft den gevangen sig oversulx, met het stuck brandhout in de hand, meede uijt het huijs begeeven, met voorneemen om, gemelde Claas vindende, denselven tot voorkoming dat niet over hem soude klagen, dood te slaan, ten welken eijnde, en om dit sijn quaat voorneemen ten uijtvoer te brengen, hij gevangen gemelde Claas in de, digt voorbij het huijs loopende, Duijvenhocrivier op sijn aangesicht op de klippen hebbende vinden leggen, denselven met het in de hand hebbende stuck brandhout soodanige een slag in de neck toegebragt dat daarvan so voort den geest gegeeven heeft, waarna den gevangen dat doode lighaam van uijt de rievier \[*sic*\] weg, en een weijnig op het land gesleept heeft; blijvende voorts ter voormelde plaatse bij het vee totdat des gevangens lijfheers zoon eenige dagen daarna aldaar koomende, en naar gerepte Claas vragende, hij gevangen den gepleegden doodslag van denselven heeft beleeden, en vervolgens in handen der justitie is overgeleevert geworden.

Ende dewijl sulk een opsettelijke doodslag, in een land daar regt en de geregtighijd werd gehandhaaft, geensins kan nog mag gedult, maar daarenteegens ten spiegel en afschrik van andere diergelijke booswigten, exemplaarlijk moet werden gestraft.

So is ’t, dat den edelagtbaare Raad van Justitie, voormeld, ten dage diendende, met nadruck hebbende geleesen en overwoogen, den schriftelijken crimineelen eijsch ende conclusie door den Landdrost van Swellendam, sieur Jan Andries Horack, *ratione officii*, op ende jeegens den gevangen gedaan ende genomen, mitsgaders geleth op des gevangens vrijwillige, gerecolleerde confessie en andere stucken daarneevens gevoegt, voorts agt gegeeven te hebben op alle hetgeen ter saake dienende was en haar edelagtbaarens eenigsints konde doen moveeren, regt doende uijt naame ende van weegens de hoogmogende Heeren Staaten Generaal der Vereenigde Neederlanden, mitsgaders van zijne doorlugtigste hoogheid, den Heeren Prince van Oranje en Nassouw, als Erfstadthouder, Capitain en Admiraal Generaal van de Republicq, den gevangen Neptunus van Bengalen hebben gecondemneert, gelijk haar edelagtbaarens denselven condemneeren mits deesen, om gebragt te werden ter plaatse alwaar men alhier gewoon is crimineele sententiën te executeeren, en aldaar aan den scherpregter overgeleevert sijnde, soodanig met de coorde aan de galg te worden gestraft dat er de dood naarvolgt, voorts desselfs doode lighaam weeder opgehangen sijnde, dus te verblijven totdat door de lugt ende vogelen des heemels sal sijn verteert, met condemnatie in de costen en misen van justitie.

Aldus gedaan ende gesententieert in ’t Casteel de Goede Hoop, den 27^e^ September 1753, mitsgaders gepronuntieert ende geëxecuteerd den 29^e^ daaraanvolgende.

Fiat Executie, \[get.\] R. Tulbagh.

\[get.\] H. Swellengrebel, and 12 others.