---
title: JANUARIJ VAN BOEGIES ET AL.
citation: CJ 354 Criminele Process Stukken, 1746, Deel 2, ff. 464-67.
---

Compareerde voor ons, ondergeteekende gecommitteerdens uijt den edelagtbare Raad van Justitie deeses gouvernements, Baatjoe van Samboua, lijfeijgen van den burger Christiaan Victor, oud naar gissing 40 jaaren, denwelken, ter requisitie van den heer Independent Fiscaal Pieter Reede van Oudshoorn, confesseerde waar ende waaragtig te zijn:

Dat den slaaf Isack, toebehoorende den burger Isack de Villiers, bij desselfs lijfheer verhuurt zijnde, voor denselven in de Houtbaaij koolen hebbende gebrand, hij confessant, ter zaake dat die koolen van daar haalde, nu omtrent een week of vier geleeden met denselven afspraak heeft genoomen om nae ’t Caffers land te gaan fugeeren.

Dat den confessant aen de Caab koomende, volgens afspraak met gemelten Isack, den slaaff Damon heeft aengesprooken om meede te gaan drossen, denwelken daarin bewilligt hebbende, hem confessant belooft heeft andere slaaven insgelijx daartoe te sullen beweegen.

Dat den confessant sig op een Zondag na de middag begeeven hebbende na de schaggerij van den burger Jan Holst, aldaar bij malkander zijn gekoomen, den voormelde Isack, mitsgaaders de slaaven Damon van Marthinus Wessel, Thomas en Jephta, toebehoorende den burger Jacobus Steijn, Jason van Hendrik Hesse, Januarij van Hans Simonsz, Januarij van Van der Schijff en Arlequijn van d’ heer Cornelis Eelders, vertoevende sijlieden met haar neegenen in gemelten schaggerij tot des avonds omtrent agt uuren, als wanneer sij den eenen voor en den anderen naar, sig daarvandaan hebben begeeven na ’t vlaggemans huijsje agter de clooff, alwaar de afspraak was, weeder bij malkander te sullen koomen om gesamentlijk na de Houtbaaij te gaan, waarnatoe zij die nagt gemarcheert zijnde, met het aenbreeken van den dag sijn aangekoomen, alwaar sij sig op de aenwijsing van Isack in de bosjes hebben verstooken tot des avonds daaranvolgende \[*sic*\], als wanneer sij sig met haar allen eerst hebben begeeven naar het hutje waarin den slaaff Isack had huijs gehouden, waaruijt hebben gehaald: een pot, een keetel en een emmer, gaende hierop vier van ’t geselschap, te weeten: Isack, Jephta, Damon en Thomas naar de plaats van den heer Le Sueur, alwaar uijt het werkhuijs hebben gehaalt: het zijl en de mast, mitsgaders een riem tot de schuijt, die aldaar op strand stond, toebehoorende, hetwelke zij bij den confessant en zijne vier overige mackers gebragt hebbende, sig weeder na de thuijn hebben vervoegt, uijt de welke sij insgelijx hebben gerooft eenige milie, watermeloenen, pompoenen en appelen, welke vrugten door haar lieden gesamentlijk in ’t voormelde zijl gedaan weesende, na de schuijt op strand is gedragen, waarin sig nog was bevindende: vier riemen, een dreg met zijn toebehooren, en twee klipvisch netjes, waarna sij met hun neegenen de voornoemde schuijt te water gebragt hebbende, daarin sijn geklommen en daarmeede teegens den dag van de wal afgestooken, koomende, nadat vier dagen en vier nagten met mooij weer in zee waaren geweest, door storm eerst aen de Hanglip ter houw, waardoor de schuijt leck wierd, weshalven sig aldaar twee dagen opgehouden hebben.

Dat zijlieden van daar met voormelde schuijt, die door Januarij, soo veel doenelijk was, gekalvaat wierd, weeder in zee zijn gegaan, dog weederom swaar weer bekoomende, en de schuijt soodanig leck werdende dat deselve qualijk lens konden hoosen, sijn zij genoodsaakt geworden voor de tweede reijse weeder te landen, sonder dat hij confessant weet te seggen hoe dat die plaats genaamt is, alwaar de schuijt hebben laten staan, en sig aldaar een paar dagen hebben opgehouden.

Dat zijlieden dus met haar neegenen vervolgens strandlangs gemarcheert zijnde, in meening om haare reijse nae ’t Caffers land te vervolgen, in de morgenstond op een berg gekoomen zijn, vanwaar sij de plaats, de Uijle Craal genaamt, van verre sagen, alwaar sij, door swaare honger gedreeven zijnde, de vrugt van een aldaar staanden boom hebben gegeeten, waarvan sij alle dronken sijn geworden en dus aldaar zijn blijven leggen tot ’s agtermiddaags, dat weederom bij haar kennis quamen, als wanneer sij met malkander hebben geraadpleegt, dewijl grooten honger hadden om kost te gaan soeken, begeevende den confessant sig ten dien eijnde nae de plaats van den landbouwer Jan Swart, alwaar door denselven gevangen genoomen en Caabwaarts in de tronck is gebragt geworden.

Aldus geconfesseert aen Cabo de Goede Hoop, den 10^e^ Maij 1746, voor d’ edele Js. Möller en Am. Cloppenburg, leeden uijt voormelde edelagtbare Raad van Justitie, die de minute deeses, beneevens den confessant ende mij, secretaris, meede behoorlijk hebben onderteekent.

Recollement

Compareerde voor ons, ondergeteekende gecommitteerdens uijt den edelagtbare Raad van Justitie deeses gouvernements, den slaaf Baatjoe van Samboua, denwelken deese, zijne gegeevene confessie, van woorde tot woorde klaar en duijdelijk voorgeleesen zijnde, verklaarde daarbij volkoomen te persisteeren, niet begeerende oversulx, datter iets meer bijgevoegt ofte van gedaan werden zal, als alleenig dat den slaaff Isack de pot, keetel en emmer selfs uijt sijn hutje heeft gehaald, alsmeede dat de schuijt, bevoor daarmeede van de wal staaken, reets leck was, en betuijgde alle het voorenstaande de suijvere waarhijd te zijn.

Aldus gerecolleert aen Cabo de Goede Hoop, den 14^e^ Maij 1746, voor d’ edele Js. Möller en Jan Hendrik Hop, leeden uijt meergemelten Raad, die de minute deeses, beneevens den confessant ende mij, secretaris, meede behoorlijk hebben onderteekent.

’Twelk ik getuijge, \[get.\] Jn. Fr. Tiemmendorf, secretaris.

**CJ 354** Criminele Process Stukken, 1746, Deel 2, ff. 484-87.

Compareerde voor ons, ondergeteekendede gecommitteerdens uijt den edelagtbare Raad van Justitie deeses gouvernements, Januarij van Boegies, lijfeijgen van den burger Barend van der Schijff, oud naar gissing 40 jaaren, denwelken, ter requisitie van den heer Independent Fiscaal Pieter Reede van Oudshoorn, confesseerde hoe waar is:

Dat nu ruijm drie weeken geleeden, den confesant \[*sic*\] van sijn lijfheer gefugeert sijnde omdat sijn koelie loon niet konde opbrengen, in een der Caabse straaten bij hem is gekoomen, den slaaf Baatjoe, toebehoorende den burger Christiaan Victor, denwelken hem heeft aangesprooken om meede na het Caffers land te gaan fugeeren, waarin hij confessant bewilligt hebbende, sig volgens afspraak met denselven op een Sondag begeeven heeft na de schaggerij van den burger Jan Holst, alwaar successivelijk bij malkander quaamen: eeven genoemde Baatjoe, neevens de slaven Thomas en Jephta, beijde van Jacobus Steijn, Isack, toebehoorende den burger Isack de Villiers, Jason van Hendrik Hesse, Januarij van Hans Simonsz, Damon van Marthinus Wessel, en Arlequijn van d’ heer Cornelis Eelders, in welke schaggereij sijlieden tot omtrent de klocke seeven uuren des avonds verbleeven sijnde, den eenen voor en den andere naar, sig daarvandaan hebben begeeven bij ’t vlaggemans huijse agter de Cloof, alwaar de afspraak was bij malkander weeder te koomen om na de Houtbaaij te gaan, waarnatoe sijlieden met haar neegenen nog dien eijgensten nagt sijn gemarcheert en, aldaar aan gekoomen weesende, hebben sij sig in de bosjes verschoolen gehouden tot des avonds daaraanvolgende; als wanneer de slaaven Isack, Baatjoe, Jephta en Damon sig hebben vervoegt na de plaats van d’ heer Le Sueur, vanwaar die vier slaven met sig bragten: een zijl, ’twelk tot de schuijt, die aldaar aan strand stond, behoorde, ’tgeene sij aan den confessant en sijne vier mackers overgegeeven hebbende, sig voor de tweede reijse naar voornoemde plaats hebben begeeven, vanwaer sij met sig bragten: eenige milie, pompoenen, watermiloenen en appelen, die sij uijt de tuijn aldaar hadden gestoolen, hetgeen door hun allen in voornoemde zeijl gedaan en in de schuijt wierd gedragen, waarin sig nog was bevindende: vier riemen, een zijl, een dreg en twee klipvisch netjes, klimmende sijlieden vervolgens met hun allen in voornoemde schuijt, waarmeede sij die nagt van de wal sijn gestooken en daarmeede vier daagen en vijf nagten in zee zijn gebleeven, landende de eerst aan de Hanglip aan, alwaar twee dagen verbleeven omdat ontwaarden dat de schuijt lek was, die door den confessant so veel doenelijk was gekalvaat en verholpen wierd, begeevende sig van daar met gedagte schuijt weeder in zee, dog dien eijgensten avond swaar sweer \[*sic*\] bekoomende, en opnieuws een leckagie gewaar werdende, die sodanig swaar was, dat de schuijt qualijk boven water konden houden, sijn sij genoodsaakt geworden voor de tweede reijse weederom de wal te kiesen, en op een plaats dewelke, so als naderhand vernoomen hebben, Onrus genaamt werd, aan te landen, alwaar de voormelde schuijt op strand hebben laten staan en sig aldaar een paar daagen opgehouden.

Dat sijlieden dus met haar neegenen strandlangs gegaan sijnde, van gedagten weesende om haar reijse na ’t Caffers land te vervolgen, gekoomen sijn aan de Uijlekraal, alwaar den slaaff Baatjoe van hun is afgeraakt, denwelken seijde kost te sullen gaan soeken, waaraan sij ter dier tijd gebreck hadden, en naar omtrent een dag na voornoemde Baatjoe aldaar tevergeefs gewagt hebbende, sijn sij het strand langs gegaan, werdende sijlieden met haar agten ter plaatse, so als naderhand vernoomen hebben, waar het schip Schoonenberg is gestrand, door twee Europianen en twee slaaven, jder te paard sittende en met geweer voorsiende sijnde, gevangen genoomen, vanwaar eerst na Stellenbosch en vervolgens Caabwaarts in de tronk sijn gebragt geworden.

Aldus geconfesseert, bij vertolking uijt het Portugeesch, aan Cabo de Goede Hoop den 7^e^ Maij 1746, voor d’ edele Js. Möller en Am. Cloppenburg, leeden uijt voormelde edelagtbaren Raad van Justitie, die de minute deeses, beneevens den confessant ende mij, secretaris, meede behoorlijk hebben onderteekent.

Recollement

Compareerde voor ons, ondergetekende gecommitteerdens uijt den edelagtbaren Raad van Justitie deeses gouvernements, den slaaf Januarij van Boegies, denwelken deese, sijne gegeevene confessie, van woorde tot woorde klaar en duijdelijk voorgeleesen sijnde, verklaarde daarbij volkoomen te persisteeren, niet begeerende oversulx datter iets meer bijgevoegt ofte van gedaan werden sal, als alleenig dat het, in plaats van Baatjoe den slaaf Thomas is geweest, die na de plaets van d’ heer Le Sueur gegaan is, mitsgaders dat de schuijt, bevoor daar meede van de wal sijn gestooken, leck was.

Aldus gerecolleert aan Cabo de Goede Hoop, den 10^e^ Maij 1746, voor d’ edele Js. Möller en Am. Cloppenburg, leeden uijt meergemelten Raad, die de minute deeses, beneevens den confessant ende mij, secretaris, meede behoorlijk hebben onderteekent.

’Twelk ik getuijge, \[get.\] Jn. Fr. Tiemmendorf, secretaris.

**CJ 354** Criminele Process Stukken, 1746, Deel 2, ff. 498-99.

Relaas gegeeven, ter requisitie van den heer Independent Fiscael Pieter Reede van Oudshoorn, door den eerwaerden heer predikant Frans le Sueur, inhoudende als volgt:

Dat nu omtrent een week of drie geleeden, sonder in den praecisen dag of datum te willen bepaelt sijn, bij den heer relatant op desselfs plaets, aen ’t Rondebossje \[*sic*\] geleegen, is gekoomen een sijner leijfeijgenen, Coridon genaamt, denwelken als mandoor op de plaats in de Houtbaaij geleegen bescheijden is, bij sig hebbende, een slaef van den burger Wijnand Victor, den heer relatant bij de naam onbekent, met berigt dat den laest gemelten jonge des voorigen daegs ’s morgens, bij hem Coridon was gekoomen en hem te kennen hadde gegeeven dat de leevensmiddelen, bestaende in wat meel en sout, neevens een eijser pot en pan, door desselfs lijfheer tot gebruijkt van hem en zijn meede slaeven, die aldaer voor denselven houtskoolen brandenden, en ’twelk een en ander in een, teegens de berg gemaekt, hutje geborgen was geweest, die nagt daeruijt waeren gestoolen en dat sulks seekerlijk door drossers moeste verrigt zijn.

Dat voormelde Coridon sig hierop ten eersten met voormelde slaef op weg hadde begeeven om te sien off niet iets konde ontdecken, het spoor van veele persoonen, die barvoets gegaen waeren, van ’t huijs tot aen ’t strant vernoomen hadde, ontwaerende hij Coridon soo voorts dat de schuijt, die aldaer op twee rollen voor zijn dreg leggende hadde gestaen, weg was, en sig daerop nae ’t werkhuijs, welkers deur niet geslooten, maer eenelijk met een klink toegemaekt was, begeevende, sag hij dat de riemen, mitsgaders het zeijl, tot voormelten schuijt behoorende, insgelijk gestoolen waeren, bevindende nog bij naeder ondersoek dat uijt de thuijn een parthij mili afgeplukt en eenige boomvrugten waeren gestoolen, mitsgaders dat ’er een hoen, ses of seeven, absent was.

Dat zijlieden met hun beijden dien geheelen dag overal, soo wel strandlangs, als in ’t gebergte, gesogt hebbende, egter niets van voornoemde schuijt vernoomen, nogte eenige drossers ontdeckt hadden; naer welk bekoomen berigt den heer relatant gemelten twee slaeven Caabwaerts heeft gesonden, ten eijnde van dit voorval aen den heer requirant de behoorlijke kennisse te geeven.

Niets meer relateerende, geeft den relatant voor reedenen van weetenschap als in den text, met praesentatie van dit, zijn gerelateerde, ten allen tijden, soo ’t mogte vereijsch werden, nader te sullen gestand doen.

Aldus gerelateert aen Cabo de Goede Hoop, den 2^e^ Maij 1746, ten overstaen der clercquen Otto Wilhelm Rotenburg en Oloff Christoff Karnspek, als getuijgen, die de minute deeses, beneevens den relatant ende mij, secretaris behoorlijk hebben onderteekent.

’Twelk ik getuijge, \[get.\] Jn. Fr. Tiemmendorf, secretaris.
