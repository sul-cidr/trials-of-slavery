---
title: JAN VAN DE CAAB
citation: CJ 33 Crimineele Regtsrolle des Casteels de Goede Hoop, 1751, ff. 31-3.
---

Donderdag, den 18^e^ Februarij 1751, ’s voormiddaags, praesent den edelen heere praesident Rijk Tulbagh, geëligeert gouverneur deeser plaatse, en alle de leeden, dempto d’ edele Willem van Kerckhoff, bij indispositie, assumptis de burgerraden.

Den heer Independent Fiscaal Pieter Reede van Oudshoorn, *nomine officii*, eijsscher,

contra:

Jan van de Caab, thans ’s heeren gevangen en gedaagden, over ende ter saake dat sig niet ontsien heeft sijn meester, den landbouwer Hendrick Ecksteen, moetwillig te verlaaten en, in de maand Maij des gepasseerde jaars 1750, met het schip ’t Hof d’ Uno van hier naar ’t vaderland te fugeeren, alwaar sig soo lange heeft opgehouden, totdat nu onlangs met het schip Middelburg voor mattroos, onder den naam van Jan Harmensz Grutter van St. Helena, alhier weederom aangeland zijnde, vervolgens in handen der justitie is overgeleevert geworden.

Den heer eijsscher, ter saake als in de praesentatie staat vermeld, bij monde eijsch doende, concludeert dat den gedaagden in deesen, bij diffinitive vonnis van u weledele gestrenge en edelagtbaarens mag werden gecondemneert: om door de caffers strengelijk te werden gelaarst, voorts voor den tijd van twee agtereenvolgende jaaren in de ketting geklonken zijnde, dus zijn lijfheer weederom te huijs gesonden te werden, mits betaalen de costen.

Den gedaagde voor antwoord segt dat hij met de waagen van sijn meester aan de Caab geweest zijnde, alhier agteruijt was gebleeven, en dat hij voorts met een Engelse schuijt aan scheepsboord geraakt weesende, niet weederom aan de wal had kunnen komen, en dus naar ’t vaderland en in Zeeland was gekoomen, alwaar hij een vrouw met kinderen had getrouwt, versoekende wijdersom gratie.

Den heer eijsscher, afslaande des gedaagdens voorbrengen, persisteert bij eijsch en conclusie voor replicq.

Den gedaagde persisteert bij sijne gegeevene antwoord voor duplicq.

Parthijen renuntieeren van verdere productiën.

Den Raad, naar overweeging van saaken, regt doende uijt naame ende van weegens de hoogmogende Heeren Staaten Generaal der Vereenigde Neederlanden, mitsgaders van sijn doorlugtigste hoogheid den Heere Prince van Orange en Nassouw, als Erfstadthouder van de Republicque, onser opper Gouverneur, Capitain en Admiraal Generaal, adjudiceert den eijsch van den heer eijsscher en condemneert den gedaagde in de costen.

In ’t Casteel de Goede Hoop, datum als boven.

Mij present, \[get.\] Jn. Fr. Tiemmendorf, secretaris.