---
title: JAN LATEGAAN
citation: 1/STB 3/10 Criminele Verklaringen, 1749-1758, unpaginated.
---

Huijden, den 24^e^ November 1749, compareerde voor mij, Jean Benjamin d’Aillij, secretaris van Stellenbosch en Draakensteijn, ter presentie der naargenoemde getuijgen, den slaaf Julij van Bengalen, zijnde van competenten ouderdom, lijfeijgen van den landbouwer Jan Lategaan, woonagtig op desselfs plaats aan de Wagemakersvallij geleegen, denwelken, ter requisitie van den heer landdrost Adriaan van Schoor, verclaarde hoe waar is:

Dat nu een maand of twee geleeden, zonder de netten dag of datum te weten, hij comparant, ’s agtermiddags beesig zijnde in de thuijn te arbeijden, door desselfs lijfheer geroepen is geworden om na huijs te komen. Dat hij, in huijs gekomen wesende, ter ordre van zijn meester desselfs kint op den arm heeft moeten dragen, siende hij onder des, dat desselfs voormelde meester zijn slavin, Regina van Ternaten, in de combuijs met een riem de handen op haar rug aan malkander vastbond, als wanneer hij comparant gemelde slavin, ter ordre van zijn baas, met de sjambok eenige slagen op haar billen heeft gegeeven; slaende hij Lategaan voormelde Regina vervolgens mede met de sjambok, soo op haar rug als billen, werdende hij comparant ondertusschen door desselfs lijfheer na de thuijn gezonden om te werken, werwaarts den comparant sig ook begeeven hebbende, is den landbouwer Jacob Pienaar vervolgens meede op zijn lijfheers plaats gekomen, werdende den deposant hierop weeder door zijn lijfheer thuijs geroepen en hij sig ook derwaarts begeeven hebbende, wierd door des comparants meester aen hem gezegt dat bovengemelde meijd, die in de camer was, bij het vuur wilde leggen, dog hij comparant, in de camer komende, ontwaarde dat gemelde Regina aan haar aengesigt kout was, sonder een woord te spreeken, en den deposant sulx aan zijn voorseijde lijfheer gewaarschout \[*sic*\] en hij daerop geantwoord hebbende dat de meijd wat de gek stak, heeft hij comparant wijnig tijds daarna sig weeder na zijn arbijd begeeven. Dat voorseijde Jacob Pienaar vervolgens weg gereeden zijnde en hij comparant teegen den avond met zijn werk gedaan en sig na huijs begeeven hebbende, ter ordre van zijn lijfheer, voor gedagte slavin in ’t voorhuijs een kooij gemaakt heeft, waerna hij deselve uijt de camer onder bijde armen houdende, in ’t voorhuijs gebragt en op gemelde kooij gelegt heeft, dat hij comparant voor hem wat kost warm gemaakt en gegeeten hebbende, wijders in de combuijs is gaan slapen, werdende des morgens vroeg door zijn lijfheer wakker gemaakt en geordonneert ligt op te steeken, en hij comparant sulx ook gedaen hebbende, sag hij dat voorseijde slavin daer niet meer was, leggende haar kooij eenelijk nog in ’t voorhuijs, werdende voorts door des comparants lijfheer aan hem gevraagt waer dat meergemelde Regina was, op ’twelk den comparant ten antwoord gaf dat sulx niet wiste.

Dat eenige dagen na dato, de Hottentottinne Catrijn, des comparants lijfheers beesten troup hoedende, bij haar t’ huijs komst ’s avonds aan hem comparant verhaelt heeft dat zij in ‘’t gebergte boven des comparants lijfheers plaats, voorbij een eijservarkens gat gaende, een groote stank ontwaert had, en dat zij oordeelde dat daar een dood mens in leggen moeste, en den deposant hierop gedagten makende dat het somtijds meergemelde slavin Regina soude wesen die daarin lag, heeft hij aen gemelde Hottentottin gezegt dat zij sulx aan den landbouwer Andries du Toit de jonge waarschouwen moest.

Betuijgende den comparant ten laatsten wanneer, ter ordre van den requirant, ten overstaan van gecommitteerde heemraaden, het lijk in ’t gebergte boven de plaats van des comparants lijfheer besigtigt wierd, dat hij bij ’tselve gesien heeft, het plunje dat bovengemelde slavin Regina daags voordat zij is vermist geworden, heeft aangehad.

Anders niet verclaarende, geeft den comparant voor reedenen van wetenschap als in den text, bereijd zijnde ’t voorenstaande, des begeert werdende, naeder te zullen gestand doen.

Dat aldus passeerde ter secretarije aan Stellenbosch, ten overstaan van den burgers Gerrit Kemp en Johan George Zorn, als getuijgen hiertoe versogt.

Dit X is ’t merk van den comparant.

Als getuijgen, \[get.\] Gerrit Kemp, Johan Gorge \[*sic*\] Zorn.

In kennisse van mij, \[get.\] J.B. d’Aillij, secretaris.

**1/STB 3/10** Criminele Verklaringen, 1749-1758, unpaginated.

Relaas gegeeven, ter requisitie van den heer landdrost Adriaan van Schoor, door den landbouwer Jan Lategaan, competenten ouderdom[^1], sijnde van den volgenden inhoud:

Dat hij relatant, nu omtrent twee maanden geleeden, zonder den accurate dag of datum te kunnen bepaalen, desselfs slavin, genaamt Regina van Ternaten, na ’t veld om, houd te haalen, heeft uijtgezonden en dewijl gemelde slaavin niet weder terugquam, heeft hij relatant sig ter opspeuring van gemelde slaavin mede in ’t veld begeven, vindende hij relatant deselve te slaapen leggen, en haar wacker gemaakt hebbende, heeft hij deselve na huijs doen gaan, geevende haar inmiddels met de sjambok eenige slagen op bijde haar beenen. Dat hij relatant, t’ huijs komende, aan desselfs slave jonge, Julij van Bengalen, heeft geordonneert om gemelde slavin op haar billen met d’ sjambok te slaan, hetgeen ook geschiet, en door den relatant vervolgens aan meergemelde slavin gelast om in de kamer meel te siften en, zij daar mee bezig zijnde, is ondertusschen den landbouwer Jacob Pinard op des relatants plaats gekomen, dewelke wijnig tijds daaraan ook weder vertrokken is, dat des snagts veelgemelde slavin Regina in ’t voorhuijs sig ter slaap heeft nedergelegt; en den relatant, des smorgens vroeg opgestaan zijnde, ontwaarde hij dat gemelde slavin niet meer in huijs was, zonder, na veel gedaane soeken, haar weder te kunnen vinden.

Betuijgende den relatant ten laatsten wanneer, ter ordre van den requirant, ten overstaan van gecommitteerde heemraaden, het lijk in ’t gebergte boven des relatants plaats besigtigt wierd, dat hij bij ’tselve gesien heeft het plunje dat bovengenoemde slavin Regina daags voordat zij is vermist geworden, heeft aangehad.

Anders niet relateerende, geeft den relatant voor reedenen van wetenschap als in den text, bereijd sijnde, als ’t mogte gerequireerd werden, dit, zijn gerelateerde ten allen tijden nader te sullen gestand doen.

Dat aldus passeerde ter secretarije aan Stellenbosch op den 24^e^ November 1749, ten overstaan van den voorleser Abraham Faure en den burger Gerrit Kemp, als getuijgen hiertoe versogt.

\[get.\] Jan Lategan.

Als getuijgen, \[get.\] A. Faure, Gerrit Kemp.

In kennisse van mij, \[get.\] J.B. d’Aillij, secretaris.

[^1]: *Sic*. Should read: ‘van competenten ouderdom’.