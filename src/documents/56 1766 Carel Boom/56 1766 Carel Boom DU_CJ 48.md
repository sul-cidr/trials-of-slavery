---
doc_no: CJ 48
citation: Crimineele Regtsrolle des Casteels de Goede Hoop, 1766, ff. 54-6.
---

# CAREL BOOM

**CJ 48** Crimineele Regtsrolle des Casteels de Goede Hoop, 1766, ff. 54-6.

Sondag, den 30^e^ Maart 1766:

Ter ordre van den edelachtbaare heere Praesident, en op voordragt van den heer Independent Fiscaal Jan Willem Cloppenburg, in rondvrage gebragt sijnde, of het, ten spiegel en afschrik van andere Godvergeetene fielten, niet goed sijn soude dat het lighaam van den, hem gisteren in de voornagt door een pistool schoot deerlijk om ’t leeven gebragt hebbenden, portier der edele Compagnies slaven logie, in naame Carel Boom, door den scherpregter onder de galg begraven wierd; dewijl dien selfsmoordenaar, eerst momentelijk voordat sigselfs had vermoord, naar eene slavin der edele Compagnies, in naame Cornelia van Piloane, met eene andere pistool geschooten en aan ’t hoofd geraakt had; dat, volgens het door de opperchirurgijns gedaane rapport, de daardoor veroorsaakte wonden wel doodelijk werden konden, en uijt de omstandigheeden bleek, dat het voorneemen van gemelde Carel Boom geweest was om die slavin ’t leeven daardoor te beneemen, overmits deselve, naar een tijd lang bij hem gehouden te hebben, daarvan afgesien had; hebbende hij voorseijde Cornelia van Piloane dierhalven op laatstleeden Maandag, ten eijnde haar te dwingen tot langere bijhoudinge, bij derselver onwilligheijd, gramstoorig met een mes in de hand gequetst, ’tgeen die slavin egter toenmaals, om denselven te verschoonen, opgegeeven had, geschied te zijn door het snijden van kaas.

Welke motiven door de praesente leeden in aanmerkinge genoomen sijnde, is door haar edeles, dewijl diergelijken wreed en boosaardig schepsel geene eerlijke begraffenis meriteerd, het gedaane voorstel van den heer Independent Fiscaal geamplecteerd en toegestaan geworden.

Cabo de Goede Hoop, *datum ut supra*.

Mij praesent, \[get.\] C.L. Neethling, secretaris.