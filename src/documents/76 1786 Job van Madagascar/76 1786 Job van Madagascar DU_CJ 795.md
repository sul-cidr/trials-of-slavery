---
title: JOB VAN MADAGASCAR ET AL.
citation: CJ 795 Sententiën, 1782-1789, ff. 407-23.
---

Alsoo Job van Madagascar, lijfeijgen van de weduwe wijlen den manhafte Jan Hendrik Ekkerd, oud na gissing 30 jaren, Moses van Bougies, slaaf van den burger Jacobus Tesselaar, oud na gissing 40 jaren, Francies van Mosambique, toebehorende den burger Simon van Blerck, oud na gissing 20 jaren, Jek van Madagascar, lijfeijgen van den burger adjudant, den manhaften Francois de Necker, oud na gissing 22 jaren, Fortuijn van Madagascar, slaaf van den burger Petrus Johannes Hiebner, oud na gissing 25 jaren, Caesar van Madagascar, toebehoorende den oud koopman, de heer Johannes van Echten, oud na gissing 40 jaaren, en Brein van Ambon, vrijgegeevene lijfeijgen, oud na gissing 50 jaren, thans ’s heeren gevangens, vrijwillig beleeden en ’t den edelachtbare Raad van Justitie deeses gouvernements, uijt de ten processe gefourneerde stucken, evident gebleeken is:

Dat den 1^e^ gevangen Job, voor ruijm twee jaaren geleeden, zig bij zeeker complot slaaven, waaronder twee van de heer Johannes van Echten, in naame Said en Daniel, waren die, ter zake van hun wanbedrijf, ingevolge sententie van deezen Raade, reeds in den beginne van ’t jaar 1785 zijn g’executeerd geworden, vervoegd hebbende, met intentie om in den thuijn van den gerepatrieerden edelachtbare heere Adriaan van Schoor schapen te steelen, op ’t blaffen der honden van daar egter wederom heeft moeten wijken.

Dat hij 1^e^ gevangen, (zoo hij zegt) uijt vreese dat zulx zoude worden ontdekt, zig op de vlugt hebbende begeevens, alstoen met de meede slaven Jacob en den 5^e^ gevangen Fortuijn gegaan is na de Tavelberg.

Dat daarop nog twee slaven van den voormelde Simon van Blerck, in name October en Jephta, zig insgelijks bij hem 1^e^ gevangen vervoegd hebbende; zijlieden alstoen ten getalle van vijf, zijn gegaan naar en omstreex Stellenbosch, alwaar voorseijde Jacob Fortuijn en Jephta kort daarop zijn gevangen genoomen, als wanneer hij eerste gevangen met meergemelde October wederom na den Tavelberg is terug gekeerd.

Dat vervolgens bij den 1^e^ gevangen gekoomen zijnde, de slaaven Mentor en Salomon, toebehorende eevengemelde Van Blerck, en David, slaaf van eene Franke; hij 1^e^ gevangen alstoen besloten heeft om met dezelve en voorseijde October na de Hanglip te gaan.

Dat hij 1^e^ gevangen aldaar aan de Hanglip nog verscheijde anderen gedroste slaven aangetroffen en zig eenige tijd, zoo met schelpvissen, als ’tgeen door sommige van hun in den selven schuijlhoek of verblijfplaats gebragt wierd, erneerd hebbende, zig op zeekere dag met eenige van dat complot, beneevens zeekeren slaaf van eenen Louw, Carolus genaamd, begeeven heeft na de plaats van den burger Jan Otto.

Dat zijlieden aldaar uijt de paardenstal gestoolen hebben, twee paarden, en niettegenstaande zijlieden door voorseijde Otto, verseld van eenen Wilkens, waren agtervolgd en de 1^e^ gevangen nog door een schoot met gekapte kogels getroffen was geworden, dezelve paarden egter na hun verblijf plaats gebragt en opgegeeten hebben.

Dat hij 1^e^ gevangen evenwel door dien schoot bevreesd zijnde geworden om aldaar langer te blijven, zig, beneevens voormelde David, Mentor en Carolus, van hetzelve complot heeft afgezondert en, na met deese zijne laatste gemelde makkers elders rondgesworven te hebben, wederom na de Tavelberg is terug gekeert, terwijl gemelde David, Mentor en Carolus, na zig aldaar nog een weijnig te hebben opgehouden, van hem zijn afgegaan, zijnde alstoen, behalven verscheijde andere drossend slaven die altoos af en toe zijn gegaan, ook nog de 2^e^, 3^e^ en 4^e^ gevangens Moses, Francies en Jek, benevens de slaven Pedro van voornoemde Van Blerck en April van de dragonder Veltbron, bij hem 1^e^ gevangen gekoomen.

Dat dit complot zig zedert altoos aan de Tavelberg opgehouden heeft, en den 1^e^ gevangen meestendeels in den thuijn van bovengemelde heer Van Echten alwaar hij, wel voornamentlijk door den 6^e^ en 7^e^ gevangens, van mondbehoeftens en kleederen is voorzien geworden, dewelke hem 1^e^ gevangen daarenboven ook nog telkens, en wel meestentijds in een hoenderhok naast ’t huijs van dickwijls gemelde heer Van Echten, verborgen en het terug keeren na zijne lijfvrouw, wanneer hem zulx in ’t zin kwam, afgeraden hebben met hem 1^e^ gevangen \[*onleesbaar*\] te maken dat al ’tgeen ’er van tijd tot tijd gestoolen wierd op zijn 1^e^ gevangen reekening gesteld wordende, hij dan welligt gevaar liep om gehangen off geledebraakt te worden, terwijl hij 1^e^ gevangen intusschen na zijn complot, dat zig overdag aan den Tavelberg ophield en des nagts om eeten te zoeken in de tuijnen omstreex ’t Rondebosje ende Roode Bloem rondswierf, af en toe gegaan zijnde, echter nooijt zoo veel eeten als voor hun allen genoegsaam was geweest uijt gemelde thuijn \[*sic*\] had kunnen opdoen.

Dat dierhalven voorseijde Pedro en April eens een koebeest van de burger Willem Versveld van de zoogenaamde Platte Klip na den berg gedreeven hebbende, hetzelve door den 1^e^ gevangen geslagt en vervolgens met de overige 2^e^, 3^e^ en 4^e^ gevangens geconsumeerd is.

Dat hierna de 1^e^ gevangen ook nog, met behulp van den 3^e^ en 4^e^ gevangen Francis \[*sic*\] en Jek van den manhafte Servaas van Breda, een bul gestoolen en tot hun onderhoud na hun schuijlhoek vervoerd heeft.

Dat voorts de 3^e^ gevangen Francies, beneevens voorseijde Pedro by meergemelde Van Blerck, drie en bij de oud burgerraad de heer Jacobus van Reenen, insgelijks drie schapen gestoolen en die beneevens diverse groenten en tuijnvrugten, bij ’t complot gebragt heeft.

Dat den 5^e^ gevangen, die wel eer toebehoord heeft aan de lijfvrouw van den 1^e^ gevangen, en dus altoos met hem 1^e^ gevangen in kennis geweest is, hem 1^e^ gevangen dikwerf des nagts in zijn’s lijfheeren thuijn ontfangen en van eeten voorzien heeft.

Dat hij 5^e^ gevangen vervolgens eens aan de twee eerste gevangens Job en Moses gezegt hebbende dat in de voorkamer van ’t huijs van zijner lijfheer twee zakken met meel stonden, de vier eerste gevangens met malkanderen alstoen hebben overlegt om dat meel vanuijt het huijs van gerepten Hiebner weg te halen, ten welken eijnde zij 4 eerst \[*sic*\] gevangens dan, na genomen afspraak, zig in den nagt tusschen den 8^e^ en 9^e^ August laastleeden in den tuijn van voorseijde Hiebner hebben begeeven, als wanneer de 3^e^ en 4^e^ gevangens bij ’t hek van den tuijn gebleeven en de 2 eerste gevangens na ’t huijs gegaan zijnde, na met den 5^e^ gevangen een ogenblik gesprooken te hebben, wederom zijn terug gekeert om den agteruijt gebleeven 3^e^ en 4^e^ gevangens te zeggen dat men nu kans zag om in de kamer te koomen, gelijk de 4 eerste gevangens zig toen ook gezamentlijk naar ’t huijs, bij ’t voorcamer vengster van denselven Hiebner, begeeven en, volgens hun zeggens, het houte vengster open of slegts eeven aangestoote gevonden hebbende, hetzelve opengetrokken en alstoen het schuijfraam opgeschoven hebben; terwijl daarna de 1^e^ en 2^e^ gevangen Job en Moses zijn na binnen gecklommen, zijnde de 5^e^ gevangen Fortuijn middeler, nadat hij de nodige aanweijzing gedaan had, na agteren gegaan om te zien of de andere slaven van zijnen lijfheer wel alle in behoorlijke rust waren.

Dat nadat de 1^e^ en 2^e^ gevangens de twee zakken met meel door behulp van den 3^e^ gevangen hadden uijt de kamer gekreegen, de eerste gevangen Job alstoen met een tuijn hark de, in die kamer staande, bureau opengebrooken en uijt dezelve, behalven eenig zilverwerk, ook nog het, daarin zig bevindende, zoo zilver als papiere geld gehaald heeft, waarna zij nog verscheijde andere goederen, dewelke zig in die kamer bevonden, en waarvan de gevangens niets specificq hebben opgegeeven, weggenoomen hebben; zijnde egter des anderen daags ochtends door voorseijde Hiebner uijt zijne bureau vermist: vijftig rijxdaalders aan papieremunt, zes en twintig rijxdaalders aan guldenstucken, dertig rijxdaalders aan oud zilvere geld, een dubbelde zilvere knip beugel met ses potstukjes, negen zilvere lepels, een dito zuijker trommel, een dito koekbakjes met vier lepels en vijf vorkens. Terwijl uijt de kamer, aan dezelve bureau stond, twee mudden meel en een kopere thee kisje, en uijt de agterkamer, daar het wasch goed pleegt geborgen te worden: een blauwe neusdoek, een ledige zeijldoekse zak, een vrouwe rok, een tavellaken, een manshemd, twee vrouwe nagtmutsen en een zeijldoekse zak, die nagt meede zijn absent geraakt, welke geroofde goederen door de gevangens dien zelfden nagt na hun schuijlplaats zijn overgebragt, edog door den manhafte, luijtenant Pieter van Breda, en den burger Willem Versveld, des anderen daags, wanneer zijlieden de gevangens agtervolg hebben, voor een groot gedeelte gevonden en aan gemelde Hiebner zijn terug gegeeven.

Dat intusschen de 5^e^ gevangen Fortuijn aan zijnen lijfheer voorgegeeven hebbende dat hij Job en zijn complot opzoeken en in handen van gemelde zijnen lijfheer overleeveren wilde, zig alstoen van huijs begeeven, bij ’t complot van Job vervoegd en met hetzelve rondgesworven heeft; terwijl hij voorts, na een maand lang bij ’tzelve complot gebleeven te zijn, mitsgaders hier en daar uijt de tuijnen vrugtens en groentens gestoolen te hebben, wederom na zijnen lijfheer is terug gekeerd, voorwendende dat hij door Job en zijne makkers zoude zijn gevleugeld en al die tijd opgehouden geworden.

Dat de 4 eerste gevangens, kort voordat zij zijn gevangen genomen, beneevens voorseijde Pedro en April, alwederom na de Hanglip hebbende willen gaan, daarop in de Duijnen van elkanderen zijn geraakt, terwijl vervolgens de 1^e^ en 3^e^ gevangens weder na de Tavelberg terug gekeerd, en de 2^e^, 3^e^ en 4^e^ gevangens geapprehendeert zijn, gelijk meede de 1^e^ gevangen, na veele vrugtloos aangewende pogingen, egter eijndelijk op een toevallige wijze in ’t bovengemelde hoenderhok naast het huijs van meergemelde heere Van Echten verrast en, na met een schoot in zijne beenen getroffen te zijn, insgelijks gevangen genoomen en, zoo wel als zijne complices, in handen van justitie is overgeleeverd geworden.

Dan nademaal diergelijke moedwillige aufugie en diefte in een land waar regt en geregtigheijd behoorlijk word gehandhaafd, geensints kan worden gedult, maar, ten afschrik van anderen diergelijke boosdoenders, ten rigoureusten behoord te worden gepunieert.

Zoo is ’t, dat den edelachtbare Raad van Justitie, voormeld, ten dage dienende, met alle opmerkzaamheijd geleesen en overwogen hebbende, den schriftelijken crimineelen eijsch ende conclusie door den pro interim fiscaal, d’ edele Gabriel Exter, *nomine officii*, op ende jeegens de gevangens gedaan ende genoomen, mitsgaders gelet op al hetgeent ter materie dienende was en hun edelachtbarens konde doen moveeren, recht doende uijt naame ende van wegens de hoogmogende Heeren Staten Generaal der Vereenigde Nederlanden, de gevangens hebben gecondemneerd, gelijk hun edelachtbarens dezelve condemneeren mits deezen: omme gebragt te worden ter plaatze waar men alhier gewoon is crimineele sententiën te executeeren aldaar den 1^e^, 2^e^, 3^e^, 4^e^ en 5^e^ gevangens aan den scherpregter overgeleeverd en den 1^e^ gevangen met een strop om den hals onder de galg te pronk gesteld, voorts de 1^e^, 2^e^, 3^e^, 4^e^ en 5^e^ gevangens aan een paal gebonden, met roeden op de bloote rugge strengelijk gegeesseld en daarop de 1^e^ en 2^e^ gevangens gebrandmerkt zijnde, de 1^e^ gevangen voor den tijd zijn ’s leevens, ende 2^e^ gevangen voor den tijd van 5 agtereenvolgende jaaren in de ketting geklonken zijnde, ten Robben Eijlande geconfineerd te worden, omme aldaar zonder loon aan ’s edele Compagnies gemeene werken te arbeijden, weijders den 3^e^, 4^e^ en 5^e^ gevangen voor den tijd van drie agtereenvolgende jaren in de ketting geklonken zijnde, zodanig aan hunne lijfheeren te huijs gezonden te worden, wijders den 6^e^ gevangen, na de voornoemde executie te hebben aanschouwd, door de caffers gelaarst zijnde, aan zijnen lijfheer te huijs gezonden, en den sevenden gevangenen, na meede de executie aanschouwd te hebben, van hier na Indiën verzonden te worden, met condemnatie van alle de gevangens in de kosten en misen van justitie, en ontzegging van den verderen off anders gedaanen eijsch en genoomene conclusie van den Officier.

Aldus gedaan en gesententieerd aan Cabo de Goede Hoop, den 18^e^ December 1786, mitsgaders gepronuntieerd in ’t Casteel de Goede Hoop, den 23^e^ derzelven maand en g’executeerd ten zelven dage.

Fiat Executie, \[get.\] C.J. van de Graaff.

\[get.\] S. v. Echten, Johs. Smuts, J.M. Horak, W.F. v. Reede van Oudtshoorn, J.M. Bletterman, C.L. Neethling, C.G. Maasdorp, Cs. Matthiessen, G.H. Meijer, O.G. de Wet.

Mij present, \[get.\] C. van Aersen, secretaris.