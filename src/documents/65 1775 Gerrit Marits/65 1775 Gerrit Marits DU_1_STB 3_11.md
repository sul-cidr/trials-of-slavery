---
doc_no: 1/STB 3/11
citation: Criminele Verklaringen, 1759-1782, unpaginated.
---

# GERRIT MARITS

**1/STB 3/11** Criminele Verklaringen, 1759-1782, unpaginated.

Relaas gegeven, ter requisitie van den heer landdrost, Marthinus Adrianus Berg, door den burger Gerrit Marits, van competenten ouderdom, zijnde van den volgende inhoud, namentlijk:

Dat wanneer den veldcorporaal van ’t middelste Roggeveld, Hendrik Olivier, Caabwaards gereeden was en alvorens aan den relatant zijn plaats en post als corporaal aldaar overgegeven had, den relatant, op den 22^e^ Februarij deeser jaars, bij gelegentheid dat denselven, met een geweer, dat met een kogel geladen was, gewapend, met de Bosjesmans zig in ’t veld had begeven om naar ’t vee van voorseijde Olivier te zien; aldaar in ’t gebergte een slaaf had aangetroffen met een partij tamme bokken, denwelken, op ’t toeroepen van den relatant, dat hij zig als gevangen aan hem overgeeven moest, gedagte slaaf zig aanstonds ter vlugt op den loop begeeven had, waarop den relatant naar denselven geschoten hebbende, gemelde slaaf zig terstond omgekeerd en bij den relatant gekomen weesende, zig op den grond had neder gezet; als wanneer hij relatant hem kennende wierd voor een gedrossen jongen van den, in ’t gemelde veld wonenden, landbouwer Cornelis Coetze \[*sic*\] Cornelisz., in naame Fortuijn, terwijl den relatant teffens quam te ontwaren dat hem de kogel door het lijf en den linkerarm (die daar door was aan stukken geraakt) heengegaan was; van welk geval de relatant ten eersten aan gemelde Coetze kennisse gegeven had, waarop meergemelde slaaf Fortuijn, nadat hij van daar ter plaats van meergemelde Olivier was gebragt, ’s daags daaraan tegens sonsondergang aan voormelde wonden was komen te sterven.

Relaterende den relatant wijders dat gemelde slaaf Fortuijn, ten bijweesen van desselfs lijfheer en den relatant, op de vrage waar hij geduurende zijn drossen zig opgehouden had, geantwoord dat hij door een slaaf van voormelde Olivier, genaamt April, opgehouden en van kost bezorgd geworden was.

Anders niet relateerende, geeft den relatant voor reedenen van wetenschap als in den text, bereijd zijnde het voorenstaande, des vereischt werdende, met solemneelen eede nader te zullen gestand doen.

Aldus gerelateerd ter secretarije aan Stellenbosch den 8^e^ Junij 1775 in ’t bijweesen van de burgers Johannes Jacobus Rijniers en Johannes Victor, als getuijgen hiertoe versogt.

\[get.\] Gerrit Maritz.

Als getuijgen, \[get.\] J.J. Reiniers, Johs. Victor.

In kennisse van mij, \[get.\] A. Faure, secretaris.